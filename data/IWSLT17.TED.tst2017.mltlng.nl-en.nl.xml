<?xml version="1.0" encoding="UTF-8"?>
<mteval>
<srcset setid="iwslt2017-tst2017.mltlng" srclang="dutch">
<doc docid="2507" genre="lectures">
<url>http://www.ted.com/talks/trevor_timm_how_free_is_our_freedom_of_the_press</url> 
<description>TED Talk Subtitles and Transcript: In de Verenigde Staten heeft de pers het recht geheime informatie openbaar te maken als dat in het publieke belang is. Zij worden hierin beschermd door het eerste amendement in de grondwet. Surveillance vanuit de overheid heeft het echter gevaarlijker gemaakt voor klokkenluiders -- sinds 9/11 de belangrijkste bron voor nieuws inzake nationale veiligheid -- om hun informatie te delen met journalisten. TED Fellow Trevor Timm, mede-oprichter van Freedom of the Press Foundation, vertelt in deze bondige en informatieve talk over de stappen die de overheid recentelijk heeft ondernomen tegen individuen die misdaden en ongelijkheden hebben blootgelegd en hoe technologie hen hierin kan beschermen.</description> 
<keywords>talks, Internet, TED Fellows, corruption, crime, government</keywords> 
<talkid>2507</talkid> 
<title>Trevor Timm: Hoe vrij is onze persvrijheid?</title> 
<reviewer href="http://www.ted.com/profiles/3435792">Peter Van de Ven</reviewer> 
<translator href="http://www.ted.com/profiles/5924637">Lysanne Erlings</translator> 
<seg id="1"> Dit is James Risen.    </seg>
<seg id="2"> Je kent hem wellicht als de journalist die de Pulitzer Price won  voor The New York Times.    </seg>
<seg id="3"> Jaren voordat we Edward Snowdens naam leerden kennen,  schreef Risen een boek waarin hij glorieus blootlegde  dat de NSA illegaal telefoons van Amerikanen aftapte.    </seg>
<seg id="4"> Maar een ander hoofdstuk in dat boek  had nog veel meer impact.    </seg>
<seg id="5"> Daarin beschrijft hij een catastrofale operatie  waarin de CIA bijna letterlijk blauwdrukken van een nucleaire bom  overhandigde aan Iran.    </seg>
<seg id="6"> Als je dat niet gelooft: ga het lezen.    </seg>
<seg id="7"> Het is een ongelooflijk verhaal.    </seg>
<seg id="8"> Raad eens wie dat hoofdstuk niet zo vermakelijk vond?    </seg>
<seg id="9"> De Amerikaanse overheid.    </seg>
<seg id="10"> Bijna tien jaar lang  was Risen vervolgens het doel van een onderzoek van die overheid,  waarin aanklagers eisten dat hij zou getuigen  tegen iemand die zij als zijn bron verdachten.    </seg>
<seg id="11"> Tijdens dit proces werd hij het gezicht van het recente gebruik van de overheid  om klokkenluiders te vervolgen en journalisten te bespioneren.    </seg>
<seg id="12"> Volgens het eerste amendement  heeft de pers het recht geheime informatie te delen als dat in het publiek belang is.    </seg>
<seg id="13"> Het is onmogelijk dit recht uit te oefenen als de media dit nieuws niet kunnen verzamelen  en de identiteit niet kunnen beschermen van de dappere mannen en vrouwen  die hen dit nieuws brengen.    </seg>
<seg id="14"> Dus toen de overheid verhaal kwam halen,  deed Risen wat vele dappere journalisten voor hem hebben gedaan:  hij weigerde  en zei dat hij liever de cel in zou gaan.    </seg>
<seg id="15"> Dus van 2007 tot 2015  leefde Risen onder de constante dreiging naar de staatsgevangenis te gaan.    </seg>
<seg id="16"> Tenminste, tot enkele dagen voor de rechtszaak, toen er iets raars gebeurde.    </seg>
<seg id="17"> Plotseling, nadat ze jaren hadden geroepen hoe belangrijk hij voor hun zaak was,  liet de Amerikaanse overheid hun eis dat Risen zou getuigen vallen.    </seg>
<seg id="18"> Het blijkt dat er in deze tijden van elektronische surveillance  weinig tot geen plaatsen zijn waar je je als journalist kunt verstoppen.    </seg>
<seg id="19"> Dus in plaats van Risen te proberen te laten getuigen,  konden ze zijn digitale spoor tegen hem laten getuigen.    </seg>
<seg id="20"> Geheel in het geheim en zonder zijn toestemming  verkregen de aanklagers Risens telefoongegevens.    </seg>
<seg id="21"> Ze kregen zijn e-mailgegevens, zijn financiële- en bankgegevens,  zijn kredietgegevens  en zelfs reisgegevens met een lijst van zijn vluchten.    </seg>
<seg id="22"> Het was deels deze informatie die gebruikt werd om Jeffrey Sterling te veroordelen,  Risens vermoede bron en klokkenluider van de CIA.    </seg>
<seg id="23"> Dit is helaas slechts een van vele zaken.    </seg>
<seg id="24"> President Obama beloofde klokkenluiders te beschermen,  maar in plaats daarvan vervolgde zijn rechterlijke macht er meer  dan alle andere regeringen samen.    </seg>
<seg id="25"> Je snapt hoe dit een probleem kan zijn,  zeker omdat de overheid veel van wat het doet als geheim beschouwt.    </seg>
<seg id="26"> Sinds 9/11 is bijna elk belangrijk verhaal over nationale veiligheid  gepubliceerd dankzij een klokkenluider die naar een journalist toekwam.    </seg>
<seg id="27"> We lopen het risico dat de pers het werk niet kan doen  dat het eerste amendement juist hoort te beschermen,  omdat de overheid iedereen mag en kan bespioneren.    </seg>
<seg id="28"> Maar net zoals de technologie de overheid de mogelijkheid gaf  de rechten van journalisten te omzeilen,  zo kan de pers de technologie  beter dan ooit gebruiken om hun bronnen te beschermen.    </seg>
<seg id="29"> Dit kunnen zij doen vanaf het moment dat het eerste contact wordt gelegd  in plaats van nadien in de getuigenbank.    </seg>
<seg id="30"> Er bestaat nu communicatiesoftware  die niet beschikbaar was toen Risen zijn boek schreef,  en het is veel veiliger dan reguliere e-mails en telefoontjes.    </seg>
<seg id="31"> Zo'n hulpmiddel is bijvoorbeeld SecureDrop,  een open source uploadsysteem voor klokkenluiders,  oorspronkelijk gecreëerd door internetpionier Aaron Swartz,  dat nu verder wordt ontwikkeld bij de stichting waar ik werk:  Freedom of the Press Foundation.    </seg>
<seg id="32"> In plaats van een e-mail te sturen  ga je naar de website van een nieuwsorganisatie,  bijvoorbeeld zoals hier, The Washington Post.    </seg>
<seg id="33"> Hier kun je documenten uploaden of informatie sturen  zoals je via elk ander contactformulier zou doen.    </seg>
<seg id="34"> Het wordt versleuteld en opgeslagen op een server  waar alleen de nieuwsorganisatie toegang toe heeft.    </seg>
<seg id="35"> De overheid kan dan niet langer in het geheim de informatie opeisen,  en veel van de informatie die ze zouden opeisen  zou niet eens beschikbaar zijn.    </seg>
<seg id="36"> SecureDrop is slechts een klein gedeelte van de puzzel  om persvrijheid in de 21ste eeuw te beschermen.    </seg>
<seg id="37"> Helaas ontwikkelen overheden over de hele wereld  constant nieuwe surveillance technologieën  die een gevaar vormen voor ons allemaal.    </seg>
<seg id="38"> Het is onze taak om door te gaan en te zorgen  dat het niet alleen de technisch handige klokkenluiders  zoals Edward Snowden zijn die iets kenbaar kunnen maken.    </seg>
<seg id="39"> Het is net zo belangrijk dat we een nieuwe klokkenluider beschermen,  bijvoorbeeld een gezondheidsmedewerker die ons wijst op overvolle ziekenhuizen,  of een toekomstige milieuspecialist  die een alarm luidt over verontreinigd water in Flint,  of iemand van Wall Street  die ons waarschuwt voor een nieuwe financiële crisis.    </seg>
<seg id="40"> Want deze hulpmiddelen zijn niet alleen voor dappere mensen gemaakt  die misdaden aan de kaak stellen,  maar ze zijn er om al onze rechten te beschermen.    </seg>
<seg id="41"> Dankjewel.    </seg>
</doc>
<doc docid="2478" genre="lectures">
<url>http://www.ted.com/talks/robert_palmer_the_panama_papers_exposed_a_huge_global_problem_what_s_next</url> 
<description>TED Talk Subtitles and Transcript: Op 3 April 2016 waren we getuige van het grootste datalek in de geschiedenis. De Panama Papers brachten aan het licht hoe rijke en machtige mensen enorme geldbedragen verbergen op offshore-rekeningen. Maar wat betekent dit allemaal? We vroegen Robert Palmer van Global Witness om uitleg.</description> 
<keywords>talks, activism, big problems, business, corruption, economics, global issues, government, identity, inequality, investment, law, money, news, poverty</keywords> 
<talkid>2478</talkid> 
<title>Robert Palmer: The Panama Papers legden een enorm wereldwijd probleem bloot. En nu?</title> 
<reviewer href="http://www.ted.com/profiles/524687">Els De Keyser</reviewer> 
<translator href="http://www.ted.com/profiles/3435792">Peter Van de Ven</translator> 
<seg id="1"> [Op 3 April 2016 waren we getuige van het grootste datalek in de geschiedenis.]  [De Panama Papers lieten zien hoe rijke en machtige mensen]  [enorme bedragen verbergen op offshore-rekeningen.]  [Wat betekent dit?]  [We vroegen Robert Palmer van Global Witness om uitleg.]  Er is deze week een ware vloedgolf van verhalen losgekomen  op basis van 11 miljoen gelekte documenten  van een advocatenkantoor in Panama genaamd Mossack Fonseca.    </seg>
<seg id="2"> De publicatie van deze Panamese documenten geeft ons een kijkje achter de schermen  van de geheimzinnige offshorewereld.    </seg>
<seg id="3"> We krijgen een idee van hoe klanten, banken en advocaten  naar bedrijven als Mossack Fonseca gaan  en zeggen: "OK, wij willen een anoniem bedrijf,  kunt u dat regelen?"    </seg>
<seg id="4"> Je krijgt echt de e-mails te zien,  je ziet hoe berichten worden uitgewisseld,  je krijgt te zien hoe deze processen verlopen,  hoe dit werkt.    </seg>
<seg id="5"> Dit heeft direct al geleid tot concrete gevolgen.    </seg>
<seg id="6"> De premier van IJsland heeft ontslag genomen.    </seg>
<seg id="7"> We hebben ook vernomen  dat een bondgenoot van de wrede Syrische dictator Bashar Al-Assad  ook offshorebedrijven heeft.    </seg>
<seg id="8"> Ook zou er wellicht sprake zijn van een geldstroom van 2 miljard dollar  die leidt naar Vladimir Poetin, de president van Rusland,  via zijn jeugdvriend,  een topcellist.    </seg>
<seg id="9"> Er zullen zeker een hoop rijke personen zijn  die met het zweet in de handen de berichtenstroom  en de volgende serie gelekte documenten zullen volgen.    </seg>
<seg id="10"> Het lijkt wel het plot van een spionagethriller  of een roman van John Grisham.    </seg>
<seg id="11"> Het lijkt zo'n ver-van-m'n-bed-show voor jou, mij, gewone mensen.    </seg>
<seg id="12"> Wat kan het ons verder schelen?    </seg>
<seg id="13"> Het punt is dat als machtige individuen  hun geld offshore kunnen parkeren,  in plaats van te belasting betalen zoals zou moeten,  er minder geld beschikbaar is voor essentiële openbare diensten  zoals gezondheidszorg, scholen en wegen.    </seg>
<seg id="14"> Dat raakt ons allemaal.    </seg>
<seg id="15"> Voor mijn organisatie, Global Witness,  is dit soort ontmaskering natuurlijk fantastisch.    </seg>
<seg id="16"> De media en de politieke leiders in de hele wereld praten nu  over hoe individuen de offshoregeheimhouding gebruiken  om hun bezittingen te verbergen --  iets waar wij al tien jaar over praten en iets aan proberen te doen.    </seg>
<seg id="17"> Nu denk ik dat veel mensen die wereld verwarrend en onduidelijk vinden,  en dat het lastig is om te begrijpen hoe die offshore-industrie werkt.    </seg>
<seg id="18"> Ik vergelijk het graag met een set Russische poppetjes.    </seg>
<seg id="19"> Je hebt een bedrijf dat zit verborgen in een ander bedrijf,  dat weer verborgen zit in een derde bedrijf.    </seg>
<seg id="20"> Zo wordt het bijna onmogelijk te begrijpen  wie er achter die constructies zit.    </seg>
<seg id="21"> Het kan heel moeilijk zijn voor rechtshandhavers  of belastingdiensten, journalisten of de burgermaatschappij,  om er echt de vinger achter te krijgen.    </seg>
<seg id="22"> Het is interessant om te zien  dat hier in de Verenigde Staten minder aandacht voor is.    </seg>
<seg id="23"> Misschien is dat omdat er nog geen prominente mensen uit de VS  een rol hebben gespeeld in deze ontmaskering, in dit schandaal.    </seg>
<seg id="24"> Nu is dat niet omdat rijke Amerikanen  hun geld niet offshore verbergen.    </seg>
<seg id="25"> Dat zit hem gewoon in de manier waarop offshore werkt.    </seg>
<seg id="26"> Mossack Fonseca heeft minder Amerikaanse klanten.    </seg>
<seg id="27"> Ik denk dat als we lekken uit de Kaaimaneilanden zouden zien,  of zelfs uit Delaware, Wyoming of Nevada,  we veel meer gevallen van betrokken Amerikanen zouden zien.    </seg>
<seg id="28"> In een aantal staten in de VS heb je zelfs minder informatie nodig,  hoef je minder informatie te verschaffen om een bedrijf op te richten  dan om een bibliotheekkaart te krijgen.    </seg>
<seg id="29"> Dat soort geheimhouding zorgt ervoor dat personeel van schooldistricten  schoolkinderen kan oplichten.    </seg>
<seg id="30"> Daardoor hebben oplichters kwetsbare investeerders kunnen bestelen.    </seg>
<seg id="31"> Dit soort gedrag raakt ons allemaal.    </seg>
<seg id="32"> Hier bij Global Witness  wilden we wel eens zien hoe dat er in de praktijk uitzag.    </seg>
<seg id="33"> Hoe gaat dat feitelijk in zijn werk?    </seg>
<seg id="34"> Dus stuurden we  een undercoveronderzoeker naar 13 advocatenkantoren in Manhattan.    </seg>
<seg id="35"> Onze onderzoeker deed zich voor als een Afrikaanse minister  die verdachte gelden de VS in wou loodsen  om een huis, een jacht, een vliegtuig mee te kopen.    </seg>
<seg id="36"> Het was schokkend om te zien dat al die advocaten, op één na,  onze onderzoeker suggesties deden  over hoe die gelden de VS in te krijgen.    </seg>
<seg id="37"> Het ging altijd om oriënterende gesprekken  en we zijn niet echt klant geworden,  laat staan dat er echt geld werd overgemaakt,  maar het toont wel het probleem in het systeem.    </seg>
<seg id="38"> Het is ook belangrijk  dit niet als individuele gevallen te zien.    </seg>
<seg id="39"> Dit gaat niet over één specifieke advocaat  die met onze onderzoeker sprak en suggesties deed.    </seg>
<seg id="40"> Dit gaat niet over één politicus in het bijzonder  die betrokken raakt in een schandaal.    </seg>
<seg id="41"> Dit gaat over hoe een systeem werkt  waarin corruptie, belastingontduiking, armoede en instabiliteit zijn verankerd.    </seg>
<seg id="42"> Om dit aan te pakken  moet er iets structureel veranderen.    </seg>
<seg id="43"> We zullen de regels van het spel moeten veranderen  om dit soort gedrag te bemoeilijken.    </seg>
<seg id="44"> Dit mag allemaal heel somber lijken,  alsof we er niets aan kunnen doen,  alsof er toch nooit iets veranderd,  want er zullen toch altijd rijke, machtige personen zijn.    </seg>
<seg id="45"> Maar als geboren optimist  zie ik signalen die duiden op het begin van verandering.    </seg>
<seg id="46"> De laatste paar jaar  zien we echt een beweging richting meer tranparantie  waar het gaat om eigendomsstructuur.    </seg>
<seg id="47"> Het werd echt op de politieke agenda gezet  door premier David Cameron van Groot-Brittannië  op een grote G8-conferentie in Noord-Ierland in 2013.    </seg>
<seg id="48"> Sinds toen is de Europese Unie bezig  om in ieder land centrale registers op te zetten  over wie nu precies de bedrijven in Europa bezit en aanstuurt.    </seg>
<seg id="49"> Eigenlijk is het heel triest dat de VS hierin achterloopt.    </seg>
<seg id="50"> Er is breed ondersteunde wetgeving geïntroduceerd  in het Congres en de Senaat,  maar die maakt nog niet de vorderingen die we graag willen zien.    </seg>
<seg id="51"> We zouden dus graag zien dat de Panamalekken,  dit buitengewone inkijkje in de offshorewereld,  zorgen voor meer openheid in de VS en de hele wereld.    </seg>
<seg id="52"> Voor ons bij Global Witness is dit een moment voor verandering.    </seg>
<seg id="53"> De gewone mensen zullen boos moeten worden  over de manier waarop de rijken hun identiteit kunnen verstoppen  achter geheime bedrijven.    </seg>
<seg id="54"> Leidende zakenlui zullen moeten ingrijpen en zeggen:  "Geheimhouding is niet goed voor onze bedrijven."    </seg>
<seg id="55"> Onze politieke leiders zullen het probleem moeten onderkennen  en zich verplichten tot wetsveranderingen die dit soort geheimhouding tegengaan.    </seg>
<seg id="56"> Samen kunnen we de verbergcultuur een halt toeroepen  die op dit moment gelegenheid geeft tot belastingontduiking,  corruptie en witwaspraktijken.    </seg>
</doc>
<doc docid="2447" genre="lectures">
<url>http://www.ted.com/talks/joe_gebbia_how_airbnb_designs_for_trust</url> 
<description>TED Talk Subtitles and Transcript: Joe Gebbia, de medeoprichter van Airbnb, bouwde zijn hele bedrijf op het geloof dat mensen elkaar voldoende kunnen vertrouwen om in elkaars huis te verblijven. Hoe overwon hij de vooroordelen ten opzichte van vreemden? Door een goed ontwerp. Nu, 123 miljoen verhuurnachten later , vertelt hij over zijn droom van een deelcultuur, waarin door design gemeenschap en connectie worden bevorderd in plaats van isolatie en afzondering.</description> 
<keywords>talks, behavioral economics, business, collaboration, community, culture, design, economics, entrepreneur, future, innovation, potential, privacy, product design, relationships, social change, technology, urban planning</keywords> 
<talkid>2447</talkid> 
<title>Joe Gebbia: Hoe Airbnb ontwerpt voor vertrouwen</title> 
<reviewer href="http://www.ted.com/profiles/3435792">Peter Van de Ven</reviewer> 
<translator href="http://www.ted.com/profiles/1676317">Desiree Kramer</translator> 
<seg id="1"> Ik wil jullie vertellen  over die keer dat ik bijna ontvoerd werd  in de achterbak van een rode Mazda.    </seg>
<seg id="2"> Het was de dag nadat ik afstudeerde van de kunstacademie  en ik een tuinverkoop hield.    </seg>
<seg id="3"> Er stopt een gozer in een rode Mazda  en hij begint m'n spullen te bekijken.    </seg>
<seg id="4"> Hij koopt een kunstwerk dat ik gemaakt heb.    </seg>
<seg id="5"> Blijkt dat hij die avond alleen in de stad verblijft,  het land doorkruisend met de auto,  voordat hij het vredeskorps ingaat.    </seg>
<seg id="6"> Dus nodig ik hem uit voor een biertje  en hij vertelt me over zijn passie  om een verschil te maken in de wereld.    </seg>
<seg id="7"> Het wordt een latertje  en ik ben best wel moe.    </seg>
<seg id="8"> Als ik om de rekening wenk,  maak ik een fout en vraag hem:  "Waar ga je overnachten?"    </seg>
<seg id="9"> En hij doet er nog een schepje bovenop:  "Geen idee, nog niet over nagedacht."    </seg>
<seg id="10"> En ik denk: "Nee, man!"    </seg>
<seg id="11"> Wat doe je dan?    </seg>
<seg id="12"> We hebben het allemaal wel meegemaakt.    </seg>
<seg id="13"> Laat ik die gozer hier slapen?    </seg>
<seg id="14"> Ik bedoel, ik ken hem net,  hij zegt dat hij naar het vredeskorps gaat,  maar is dat ook zo?    </seg>
<seg id="15"> Ik wil niet ontvoerd worden in de achterbak van die Mazda.    </seg>
<seg id="16"> Dat is een kleine achterbak!    </seg>
<seg id="17"> Dan hoor ik mezelf zeggen:  "Ik heb een luchtbed waar je op kan slapen in de woonkamer."    </seg>
<seg id="18"> Een stemmetje in mijn hoofd zegt:  "Wacht even, wat?"    </seg>
<seg id="19"> Die nacht lig ik in mijn bed,  ik staar naar het plafond en denk:  "Mijn god, waar ben ik mee bezig?    </seg>
<seg id="20"> Er ligt een complete vreemdeling in mijn woonkamer te slapen.    </seg>
<seg id="21"> Misschien is het wel een psychopaat."    </seg>
<seg id="22"> Ik word opeens zo bang  dat ik uit m'n bed sluip,  op m'n tenen naar de deur loop  en mijn slaapkamerdeur op slot doe.    </seg>
<seg id="23"> Blijkt dat hij geen psychopaat was.    </seg>
<seg id="24"> We hebben nog steeds contact.    </seg>
<seg id="25"> Het kunstwerk dat hij van mij had gekocht,  hangt in zijn klaslokaal; hij is nu leraar.    </seg>
<seg id="26"> Dit was mijn eerste verhuurervaring  en het heeft mijn perspectief volledig veranderd.    </seg>
<seg id="27"> Misschien waren de mensen die in mijn jeugd het etiket 'vreemdeling' kregen,  eigenlijk vrienden die ik nog moest leren kennen.    </seg>
<seg id="28"> Ik wende al snel aan het idee om mensen bij me te laten logeren  en toen ik naar San Francisco verhuisde,  bracht ik het luchtbed met me mee.    </seg>
<seg id="29"> Dan is het twee jaar later.    </seg>
<seg id="30"> Ik ben werkloos en bijna blut.    </seg>
<seg id="31"> Mijn huisgenoot vertrekt en de huur wordt verhoogd.    </seg>
<seg id="32"> Ik hoor dat er een kunstconferentie in onze stad wordt gehouden  en alle hotels zijn volgeboekt.    </seg>
<seg id="33"> Ik heb altijd geloofd dat het omzetten van angst in plezier  de gift is van creativiteit.    </seg>
<seg id="34"> Dit zei ik tegen mijn beste vriend en nieuwe kamergenoot Brian Chesky:  "Brian, ik wil wat bijverdienen --  we maken van onze woning een 'designers bed and breakfast'.    </seg>
<seg id="35"> We bieden jonge ontwerpers een slaapplaats,  compleet met draadloos internet, een klein bureau,  een luchtbed en elke ochtend een ontbijt.    </seg>
<seg id="36"> Ha!"    </seg>
<seg id="37"> We maakten een eenvoudige website en 'Airbed and Breakfast' was geboren.    </seg>
<seg id="38"> Drie gelukkige gasten  verbleven op luchtbedden van 20 dollar op de hardhouten vloer.    </seg>
<seg id="39"> Ze vonden het geweldig en wij ook.    </seg>
<seg id="40"> Ik zweer het, de omeletten met ham en kaas smaakten totaal anders,  want we maakten ze voor onze gasten.    </seg>
<seg id="41"> We maakten uitstapjes met ze in onze stad,  en toen we onze laatste gast gedag zeiden  en de deur dicht hoorden gaan,  staarden Brian en ik elkaar aan.    </seg>
<seg id="42"> Hebben we zojuist ontdekt dat het mogelijk is om vrienden te maken  en tegelijkertijd geld te verdienen?    </seg>
<seg id="43"> Zo begon het balletje te rollen.    </seg>
<seg id="44"> Mijn oude kamergenoot, Nate Blecharczyk,  deed met ons mee als technisch medeoprichter.    </seg>
<seg id="45"> We gingen ons best doen  om er een bedrijf van te maken.    </seg>
<seg id="46"> Dit vertelden we aan investeerders:  "We willen een website maken  waar mensen openlijk foto's tonen van de meest intieme ruimtes,  hun slaapkamers en badkamers --  de kamers waarvan je de deuren meestal dichthoudt als je visite hebt.    </seg>
<seg id="47"> Dan gaan ze via het internet  totale vreemdelingen uitnodigen om in hun huizen te logeren.    </seg>
<seg id="48"> Het wordt fantastisch!"    </seg>
<seg id="49">   We leunden achterover en wachtten op de enorme toeloop.    </seg>
<seg id="50"> Er gebeurde niets.    </seg>
<seg id="51"> Geen normaal mens zou in een dienst investeren  die vreemdelingen toestaat om bij iemand thuis te slapen.    </seg>
<seg id="52"> Waarom?    </seg>
<seg id="53"> Toen we klein waren leerden we dat een vreemdeling gevaar betekent.    </seg>
<seg id="54"> Als je met een probleem te maken krijgt, val je terug op wat je weet  en wij hadden kennis van ontwerpen.    </seg>
<seg id="55"> Op de kunstacademie leer je dat een ontwerp veel meer is  dan hoe iets eruit ziet en hoe het voelt -- het is de gehele ervaring.    </seg>
<seg id="56"> We leerden dat over voorwerpen,  maar hier probeerden we een enorm vertrouwen te creëren  tussen mensen die elkaar niet kennen.    </seg>
<seg id="57"> Kan ontwerpen ons daarbij helpen?    </seg>
<seg id="58"> Is het mogelijk om te ontwerpen voor vertrouwen?    </seg>
<seg id="59"> Ik wil jullie een idee geven van het soort vertrouwen  dat we graag wilden bereiken.    </seg>
<seg id="60"> Ik heb een experiment van 30 seconden  dat je even uit je comfortzone zal halen.    </seg>
<seg id="61"> Doe je duim omhoog als je mee wil doen.    </seg>
<seg id="62"> Nu wil ik dat je je telefoon pakt.    </seg>
<seg id="63"> Nu je je telefoon erbij hebt,  wil ik dat je het wachtwoord intypt.    </seg>
<seg id="64"> Geef nu je telefoon aan de persoon die links naast je zit.    </seg>
<seg id="65">   Dat hele kleine beetje paniek dat je nu voelt --    is precies hoe je je voelt als je voor de eerste keer gasten krijgt.    </seg>
<seg id="66"> Want het enige ding dat meer privé is dan je telefoon,  is je huis.    </seg>
<seg id="67"> Mensen zien niet alleen je berichtjes,  ze zien je slaapkamer,  je keuken en je toilet.    </seg>
<seg id="68"> Hoe voelt het nu om in iemands telefoon te kunnen kijken?    </seg>
<seg id="69"> De meesten voelen zich verantwoordelijk.    </seg>
<seg id="70"> Zo voelen de meeste gasten zich als ze in je huis verblijven.    </seg>
<seg id="71"> En alleen hierom kan ons bedrijf bestaan.    </seg>
<seg id="72"> Ben even benieuwd, wie heeft de telefoon van Al Gore?    </seg>
<seg id="73">   Wil je even tweeten dat hij voor het presidentschap gaat?    </seg>
<seg id="74">     Je mag de telefoon nu weer teruggeven.    </seg>
<seg id="75"> Nu je hebt ervaren welk een vertrouwensuitdaging  wij aan moesten gaan,  wil ik een paar ontdekkingen die we deden met jullie delen.    </seg>
<seg id="76"> Als we nu eens een klein ding zouden veranderen  aan het ontwerp van dat experiment?    </seg>
<seg id="77"> Als je buurman zich eerst had voorgesteld, met zijn naam,  waar hij vandaan komt, de naam van zijn kinderen of zijn hond?    </seg>
<seg id="78"> Stel je voor dat ze 150 recensies zouden hebben met:  "Ze zijn betrouwbaar als ze je telefoon vasthouden!"    </seg>
<seg id="79">   Hoe zou je je nu voelen als je je telefoon moet afgeven?    </seg>
<seg id="80"> Het blijkt dat een goed ontworpen reputatie-systeem  belangrijk is voor het uitstralen van vertrouwen.    </seg>
<seg id="81"> De eerste keer deden we het niet goed.    </seg>
<seg id="82"> Mensen vinden het lastig om slechte recensies achter te laten.    </seg>
<seg id="83"> Uiteindelijk hebben we geleerd te wachten tot zowel de gast als de verhuurder  een recensie schrijven, voordat we ze publiceren.    </seg>
<seg id="84"> Het volgende hebben we pas vorige week ontdekt.    </seg>
<seg id="85"> We hebben gezamenlijk met Stanford bestudeerd  hoe bereidwillig mensen zijn om anderen te vertrouwen  op basis van overeenkomst in leeftijd, locatie en geografie.    </seg>
<seg id="86"> Het onderzoek toonde aan, en dit was geen verrassing,  dat we de voorkeur geven aan mensen die op ons lijken.    </seg>
<seg id="87"> Hoe meer verschillend we zijn,  des te minder we diegene vertrouwen.    </seg>
<seg id="88"> Dit is een natuurlijk sociaal effect.    </seg>
<seg id="89"> Het is interessant wat er gebeurt  als je reputatie aan deze mix toevoegt,  in dit geval de recensies.    </seg>
<seg id="90"> Als je minder dan drie recensies hebt,  verandert er niets.    </seg>
<seg id="91"> Als je er meer dan tien hebt,  verandert alles.    </seg>
<seg id="92"> Goede reputatie verslaat soortgelijkheid.    </seg>
<seg id="93"> Het juiste ontwerp kan ons wezenlijk helpen  onze diepste vooroordelen te verslaan.    </seg>
<seg id="94"> We leerden ook dat om genoeg vertrouwen op te bouwen,  je de juiste hoeveelheid informatie moet geven.    </seg>
<seg id="95"> Dit gebeurt er als een gast de verhuurder voor de eerste keer mailt.    </seg>
<seg id="96"> Als je te weinig informatie geeft, zoiets als "Yo!",  dan gaan de acceptatiecijfers omlaag.    </seg>
<seg id="97"> Als je teveel informatie geeft, zoals:  "Ik heb ruzie met m'n moeder",    gaan de acceptatiecijfers omlaag.    </seg>
<seg id="98"> Maar er is een gebied waar het precies goed is,  zoals: "Ik vind jullie kunst mooi. Zou graag in jullie huis logeren."    </seg>
<seg id="99"> Dus, hoe ontwerpen we voor de juiste hoeveelheid informatie?    </seg>
<seg id="100"> Door de grootte van dit venster geven we de juiste lengte aan  en we geven ideeën over wat je over jezelf kunt vertellen.    </seg>
<seg id="101"> We bouwden ons hele bedrijf  op de hoop dat we met het juiste design  de vooroordelen over vreemdelingen zouden overwinnen.    </seg>
<seg id="102"> Wat we niet beseften,  is hoeveel mensen er wel niet klaar voor waren  om die vooroordelen naast zich neer te leggen.    </seg>
<seg id="103"> Deze grafiek geeft onze adoptiesnelheid aan.    </seg>
<seg id="104"> Er gebeuren drie dingen.    </seg>
<seg id="105"> De eerste is een enorme hoeveelheid geluk.    </seg>
<seg id="106"> De tweede is het harde werk van ons team.    </seg>
<seg id="107"> De derde is het bestaan van een behoefte waar niet eerder in werd voorzien.    </seg>
<seg id="108"> Veel dingen gaan heel erg goed.    </seg>
<seg id="109"> Er gaan duidelijk ook weleens dingen niet goed.    </seg>
<seg id="110"> Gasten hebben niet toegestane feesten gegeven en huizen vernield.    </seg>
<seg id="111"> Verhuurders hebben gasten in de kou laten staan.    </seg>
<seg id="112"> In de begintijden was ik de klantenservice  en die telefoontjes kwamen direct op m'n mobieltje binnen.    </seg>
<seg id="113"> Ik stond aan de frontlinie van vertrouwensschade.    </seg>
<seg id="114"> Niets is erger dan die telefoontjes,  het doet zelfs pijn als ik er aan denk.    </seg>
<seg id="115"> En die teleurstelling in het stemgeluid van mensen was,  en dat is het nog steeds,  onze grootste motivatie om te blijven verbeteren.    </seg>
<seg id="116"> Gelukkig verloopt van alle 123 miljoen nachten die we ooit verhuurden,  minder dan een fractie van een procent problematisch.    </seg>
<seg id="117"> Het blijkt dat het vertrouwen van mensen gerechtvaardigd is.    </seg>
<seg id="118"> En als dat vertrouwen goed uitpakt,  kan het echt heel magisch zijn.    </seg>
<seg id="119"> We hadden eens een gast met een verhuurder in Urugay  en hij kreeg een hartaanval.    </seg>
<seg id="120"> De verhuurder bracht hem met spoed naar het ziekenhuis.    </seg>
<seg id="121"> Hij gaf z'n eigen bloed af voor de operatie.    </seg>
<seg id="122"> Ik zal jullie zijn recensie voorlezen.    </seg>
<seg id="123">   "Uitstekend huis voor luie reizigers  die vatbaar zijn voor een hartinfarct.    </seg>
<seg id="124">   Het ligt in een schitterend gebied op steenworp afstand van het ziekenhuis.    </seg>
<seg id="125">   Javier en Alejandra veranderen onmiddellijk in beschermengelen  die je leven redden zonder dat ze je kennen.    </seg>
<seg id="126"> Ze brengen je met hun eigen auto naar het ziekenhuis terwijl je doodgaat  en blijven in de wachtkamer zitten terwijl je een bypass krijgt.    </seg>
<seg id="127"> Ze willen niet dat je je alleen voelt en ze brengen je boeken.    </seg>
<seg id="128"> Ze laten je langer in hun huis verblijven zonder er extra geld voor te vragen.    </seg>
<seg id="129"> Zeker aan te raden!"    </seg>
<seg id="130">   Natuurlijk verloopt niet elk verblijf zo.    </seg>
<seg id="131"> Maar de band die uit de transactie voorkomt,  is precies dat waarop de deeleconomie zich richt.    </seg>
<seg id="132"> Toen ik die term hoorde,  moet ik eerlijk toegeven, was ik het even kwijt.    </seg>
<seg id="133"> Hoe verhouden 'delen' en 'transacties' zich tot elkaar?    </seg>
<seg id="134"> Laten we duidelijk zijn; het gaat om commercie.    </seg>
<seg id="135"> Maar als je het zou bestempelen als de verhuurderseconomie  zou dat niet compleet zijn.    </seg>
<seg id="136"> De deeleconomie is commercie met de belofte van menselijke connecties.    </seg>
<seg id="137"> Mensen delen iets van zichzelf  en dat verandert alles.    </seg>
<seg id="138"> Je weet hoe reizen vandaag de dag gaat,  het doet me denken aan fastfood --  het is efficient en voorspelbaar,  ten koste van lokaal en authentiek.    </seg>
<seg id="139"> Als reizen nu eens uit een grandioos buffet zou bestaan  van lokale ervaringen?    </seg>
<seg id="140"> Als er nu eens overal waar je naartoe reist  een grote markt zou zijn waar lokale mensen  je aanbieden om je dronken te maken  tijdens een kroegentocht in buurten waarvan je niet wist dat ze bestonden.    </seg>
<seg id="141"> Of kooklessen van een chef van een 5-sterrenrestaurant?    </seg>
<seg id="142"> Huizen worden nu ontworpen rond het idee van privacy en afzondering.    </seg>
<seg id="143"> Als we nu eens zouden ontwerpen voor het delen van huizen?    </seg>
<seg id="144"> Hoe zou dat eruit zien?    </seg>
<seg id="145"> En als steden de deelcultuur zouden aanmoedigen?    </seg>
<seg id="146"> Ik zie een toekomst van gedeelde steden waar we ons meer verbonden zullen voelen,  in plaats van geïsoleerd en gescheiden.    </seg>
<seg id="147"> In Seoul in Zuid-Korea  zijn ze daar zelfs al mee begonnen.    </seg>
<seg id="148"> Honderden overheidsparkeerplaatsen worden hergebruikt  en met de bewoners gedeeld.    </seg>
<seg id="149"> Ze brengen woningzoekende studenten in contact  met mensen van wie de kinderen het huis uit zijn.    </seg>
<seg id="150"> En ze zijn een incubator gestart om fondsen te genereren  voor de volgende generatie start-ups in de gedeelde economie.    </seg>
<seg id="151"> Door onze diensten alleen al  zullen vanavond 785.000 mensen  in 191 landen  in een huis van een vreemdeling verblijven  of iemand verwelkomen in hun huis.    </seg>
<seg id="152"> Blijkbaar is het niet zo vreemd als wat ons werd geleerd.    </seg>
<seg id="153"> We hebben niets nieuws uitgevonden.    </seg>
<seg id="154"> Gastvrijheid heeft altijd al bestaan.    </seg>
<seg id="155"> Er zijn veel websites als de onze.    </seg>
<seg id="156"> Waarom werd de onze dan uiteindelijk zo populair?    </seg>
<seg id="157"> Geluk en timing even terzijde,  ik leerde dat je gebaseerd op de onderdelen van vertrouwen  een ontwerp kunt maken.    </seg>
<seg id="158"> Design kan onze diepgewortelde angst  voor vreemden overwinnen.    </seg>
<seg id="159"> Ik vind het verbazingwekkend.    </seg>
<seg id="160"> Ik sta er helemaal versteld van.    </seg>
<seg id="161"> Ik denk er elke keer aan als ik een rode Mazda zie.    </seg>
<seg id="162"> Nu weten we dat design niet alle problemen de wereld uit helpt.    </seg>
<seg id="163"> Maar als het hierbij helpt,  als dit zo'n groots effect heeft,  dan vraag ik me af: waar kunnen we nog meer voor ontwerpen?    </seg>
<seg id="164"> Dank jullie wel.    </seg>
</doc>
<doc docid="2442" genre="lectures">
<url>http://www.ted.com/talks/dalia_mogahed_what_do_you_think_when_you_look_at_me</url> 
<description>TED Talk Subtitles and Transcript: Waar denk je aan als je de Islamitische wetenschapper Dalia Mogahed ziet? Zie je een gelovige vrouw? Een wetenschapper? Moeder? Naaste? Of zie je een onderdrukte, gehersenspoelde, potentiële terrorist? In deze persoonlijke en indrukwekkende lezing vraagt Mogahed ons, in deze tijden van verdeeldheid, om negatieve beeldvorming van haar geloof door de media te bestrijden — en medeleven te verkiezen boven vooroordelen.</description> 
<keywords>talks, Islam, United States, culture, faith, politics</keywords> 
<talkid>2442</talkid> 
<title>Dalia Mogahed: Waar denk je aan als je mij ziet?</title> 
<reviewer href="http://www.ted.com/profiles/495912">Axel Saffran</reviewer> 
<translator href="http://www.ted.com/profiles/5597944">Annette de Lange</translator> 
<seg id="1"> Waar denk je aan als je mij ziet?    </seg>
<seg id="2"> Een gelovige vrouw? Een deskundige?    </seg>
<seg id="3"> Misschien zelfs een naaste?    </seg>
<seg id="4"> Of denk je onderdrukt,  gehersenspoeld,  ... een terrorist.    </seg>
<seg id="5"> Of: wéér zo'n probleemgeval op het vliegveld.    </seg>
<seg id="6"> Dat is trouwens waar.    </seg>
<seg id="7">   Als je negatieve ideeën kreeg, neem ik je dat niet eens kwalijk.    </seg>
<seg id="8"> Dat is nu eenmaal hoe de media berichten over ons soort mensen.    </seg>
<seg id="9"> Uit onderzoek is gebleken  dat 80 procent van het nieuws over de Islam en moslims negatief is.    </seg>
<seg id="10"> Ook is gebleken dat de meeste Amerikanen geen moslims zeggen te kennen.    </seg>
<seg id="11"> Blijkbaar praten zij nooit met hun Uberchauffeurs.    </seg>
<seg id="12">   Welnu, voor wie nog nooit een moslim heeft ontmoet:  aangenaam kennis te maken.    </seg>
<seg id="13"> Ik zal even zeggen wie ik ben.    </seg>
<seg id="14"> Ik ben een moeder, koffieliefhebber -- dubbele espresso, slagroom apart.    </seg>
<seg id="15"> Ik ben introvert.    </seg>
<seg id="16"> Ik ben een 'wannabe-fitnessfanaat'  én ik ben moslim in hart en nieren.    </seg>
<seg id="17"> Maar niet omdat ik, zoals Lady Gaga zegt, 'born this way' ben.    </seg>
<seg id="18"> Het was een keuze.    </seg>
<seg id="19"> Op mijn zeventiende besloot ik uit de kast te komen.    </seg>
<seg id="20"> Nee, niet als homo, zoals sommige van mijn vrienden,  maar als moslim,  en ik besloot voortaan een hoofddoek te dragen.    </seg>
<seg id="21"> Mijn feministische vrienden waren ontzet:  "Waarom onderwerp je jezelf?"    </seg>
<seg id="22"> Grappig genoeg was het destijds  eerder een feministische onafhankelijkheidsverklaring  tegen de druk die ik als 17-jarige voelde  om me te schikken naar perfecte en onbereikbare schoonheidsidealen.    </seg>
<seg id="23"> Ik nam niet lijdelijk het geloof van mijn ouders over.    </seg>
<seg id="24"> Ik worstelde met de Koran.    </seg>
<seg id="25"> Ik las, dacht na, stelde vragen, twijfelde,  en geloofde pas na dit alles.    </seg>
<seg id="26"> Mijn relatie met God was geen liefde op het eerste gezicht.    </seg>
<seg id="27"> Het was een langzame overgave, waarbij mijn vertrouwen toenam  naarmate ik de Koran vaker las.    </seg>
<seg id="28"> De ritmische schoonheid ervan roert mij soms tot tranen.    </seg>
<seg id="29"> Ik herken mijzelf erin. Ik voel dat God mij kent.    </seg>
<seg id="30"> Heb je ooit het gevoel gehad dat iemand je ziet, volledig begrijpt,  en toch van je houdt?    </seg>
<seg id="31"> Zó voelt het namelijk.    </seg>
<seg id="32"> Wat later trouwde ik  en begon, zoals alle goede Egyptenaren,  een carrière als ingenieur.    </seg>
<seg id="33">   Ik kreeg na mijn trouwen een kind  en leefde als het ware de Egyptisch-Amerikaanse droom.    </seg>
<seg id="34"> En toen was er die verschrikkelijke ochtend in september 2001.    </seg>
<seg id="35"> Velen van jullie zullen waarschijnlijk nog precies weten waar zij die ochtend waren.    </seg>
<seg id="36"> Ik zelf zat in de keuken te ontbijten,  toen ik op tv opeens de woorden "Breaking News" zag staan.    </seg>
<seg id="37"> Rook, vliegtuigen die gebouwen in vlogen,  mensen die uit die gebouwen sprongen...    </seg>
<seg id="38"> Wat was er aan de hand?    </seg>
<seg id="39"> Was het een ongeluk?    </seg>
<seg id="40"> Een defect?    </seg>
<seg id="41"> De schrik sloeg bij mij snel om in verontwaardiging.    </seg>
<seg id="42"> Wie doet er nu zoiets?    </seg>
<seg id="43"> Ik zap naar een andere zender en hoor:  "... moslimterrorist ...",  "... in naam van de Islam ...",  "... Midden-Oosterse afkomst ...",  "... jihad ...",  "... bommen op Mekka gooien."    </seg>
<seg id="44"> Oh mijn God.    </seg>
<seg id="45"> Niet alleen was mijn land aangevallen,  maar in een flits hadden de daden van een ander  mij veranderd van een burger  ... in een verdachte.    </seg>
<seg id="46"> Diezelfde dag nog moesten wij heel Midden-Amerika doorrijden  om naar een nieuwe stad te verhuizen en daar te gaan studeren.    </seg>
<seg id="47"> Ik herinner me nog dat ik achterin zat  terwijl we in stilte reden,  zo ver mogelijk ineengedoken op mijn stoel.    </seg>
<seg id="48"> Voor het eerst in mijn leven was ik bang dat iemand zou zien dat ik een moslim was.    </seg>
<seg id="49"> Die nacht betrokken we ons appartement in een nieuwe stad,  in wat voelde als een compleet andere wereld.    </seg>
<seg id="50"> En toen hoorde, zag en las ik  waarschuwingen van nationale moslimorganisaties.    </seg>
<seg id="51"> Dingen als: "Wees alert", "Wees bedacht",  "Mijd slechtverlichte plaatsen" en "Kom niet samen".    </seg>
<seg id="52"> Ik bleef heel de week binnen.    </seg>
<seg id="53"> De vrijdag diezelfde week: de dag waarop moslims bijeenkomen  om hun geloof te belijden.    </seg>
<seg id="54"> Opnieuw overal waarschuwingen:  "Ga niet, die eerste vrijdag; het zou een doelwit kunnen zijn."    </seg>
<seg id="55"> Overal op het nieuws werd er aandacht aan besteed.    </seg>
<seg id="56"> De emoties waren rauw, en begrijpelijk...    </seg>
<seg id="57"> Ook hoorde ik over aanvallen op moslims,  of mensen die men aanzag voor moslims, die op straat in elkaar geslagen werden.    </seg>
<seg id="58"> Brandbommen in moskeeën.    </seg>
<seg id="59"> Ik dacht: laten we maar thuisblijven.    </seg>
<seg id="60"> Toch knaagde die gedachte aan me.    </seg>
<seg id="61"> De mensen die ons land hadden aangevallen,  vielen namelijk ook míjn land aan.    </seg>
<seg id="62"> Ik begrijp dat mensen woedend waren op de terroristen.    </seg>
<seg id="63"> Maar raad eens? Ik was óók woedend.    </seg>
<seg id="64"> Om jezelf dan constant te moeten verdedigen, is niet makkelijk.    </seg>
<seg id="65"> Vragen vind ik niet erg; ik ben er dol op.    </seg>
<seg id="66"> Maar beschuldigingen vallen me zwaar.    </seg>
<seg id="67"> Tegenwoordig horen we mensen daadwerkelijk dingen zeggen als:  "Het probleem in dit land zijn de moslims.    </seg>
<seg id="68"> Wanneer worden we van hen verlost?"    </seg>
<seg id="69"> En dus willen sommigen moslims verbannen en moskeeën sluiten.    </seg>
<seg id="70"> Zij spreken over mijn gemeenschap als een tumor in het lichaam van Amerika.    </seg>
<seg id="71"> En de enige vraag die rest: is die goedaardig of kwaadaardig?    </seg>
<seg id="72"> Want weet je, een kwaadaardige tumor haal je in zijn geheel weg  en een goedaardige houd je alleen in de gaten.    </seg>
<seg id="73"> Deze mogelijkheden slaan nergens op, want de vraag klopt niet.    </seg>
<seg id="74"> Moslims zijn net als iedere Amerikaan niet een túmor in het lichaam van Amerika,  maar een essentieel orgaan.    </seg>
<seg id="75">   Dank je wel.    </seg>
<seg id="76">   Moslims zijn uitvinders en leraren,  eerstehulpverleners en Olympische atleten.    </seg>
<seg id="77"> Gaat het sluiten van moskeeën Amerika nu echt veiliger maken?    </seg>
<seg id="78"> Er komt misschien wat meer parkeergelegenheid,  maar terrorisme stopt er niet mee.    </seg>
<seg id="79"> Sterker nog: regelmatig moskeebezoek wordt in verband gebracht  met tolerantere denkbeelden over andere geloofsovertuigingen  en grotere maatschappelijke betrokkenheid.    </seg>
<seg id="80"> Zoals een politiechef in Washington DC mij onlangs zei:  "Radicalisering vindt niet plaats in moskeeën.    </seg>
<seg id="81"> Mensen radicaliseren in hun kelder of slaapkamer achter een computerscherm."    </seg>
<seg id="82"> Wat je zoal zult vinden over het radicaliseringsproces,  is dat het online begint,  maar nog dáárvoor  worden mensen geïsoleerd van hun gemeenschap, zelfs van hun familie.    </seg>
<seg id="83"> Zodat de extremisten hen kunnen hersenspoelen  en laten geloven dat zij, de terroristen, de échte moslims zijn,  en dat iedereen die hun gedrag en ideologie verafschuwt,  een verrader of afvallige is.    </seg>
<seg id="84"> Als we radicalisering dus willen voorkomen,  moeten we mensen juist toestaan naar de moskee te gaan.    </seg>
<seg id="85"> Nu zullen sommigen Islam nog steeds bestempelen als gewelddadig geloof.    </seg>
<seg id="86"> Groepen als ISIS baseren hun gruweldaden immers op de Koran.    </seg>
<seg id="87"> Als moslim, moeder en mens  vind ik dat we er alles aan moeten doen groepen als ISIS te stoppen.    </seg>
<seg id="88"> We zouden hun beweringen enkel kracht bijzetten als wij ze neerzetten  als vertegenwoordigers van een geloof met 1,6 miljard aanhangers.    </seg>
<seg id="89">   Dank je wel.    </seg>
<seg id="90"> ISIS heeft net zoveel met de Islam te maken  als de Ku Klux Klan met het christendom.    </seg>
<seg id="91">   Beide groeperingen beweren hun ideologieën uit hun heilige boek te halen.    </seg>
<seg id="92"> Maar nadere inspectie laat zien dat hun motieven niet voortkomen  uit wat ze lézen in hun heilige boek.    </seg>
<seg id="93"> Het is hun wreedheid die ervoor zorgt dat zij de geschriften zo interpreteren.    </seg>
<seg id="94"> Onlangs vertelde een bekende imam mij een verhaal dat mij diep raakte.    </seg>
<seg id="95"> Er was een meisje bij hem gekomen, omdat ze overwoog bij ISIS te gaan.    </seg>
<seg id="96"> Ik was erg verbaasd en vroeg hem  of zij in contact was geweest met een radicale godsdienstig leider?    </seg>
<seg id="97"> Hij zei dat dat nu juist het probleem was.    </seg>
<seg id="98"> Iedere geestelijke met wie ze had gepraat, had haar de mond gesnoerd  en gezegd dat haar woede, haar gevoel van oneerlijkheid in de wereld  haar enkel problemen zou brengen.    </seg>
<seg id="99"> En doordat ze dus haar woede nergens kon onderbrengen,  liep zij groot gevaar in handen te vallen van extremisten  die haar een oplossing zouden beloven.    </seg>
<seg id="100"> Deze imam bracht haar weer terug bij God en bij haar gemeenschap.    </seg>
<seg id="101"> Hij veroordeelde haar woede niet -- hij reikte haar juist manieren aan  om de wereld echt te veranderen.    </seg>
<seg id="102"> Wat zij in die moskee leerde, voorkwam dat zij zich bij ISIS aansloot.    </seg>
<seg id="103"> Ik vertelde jullie al hoe islamofobie van invloed is op mij en mijn gezin.    </seg>
<seg id="104"> Maar hoe beïnvloedt het de doorsnee Amerikaan?    </seg>
<seg id="105"> Hoe beïnvloedt het ieder ander?    </seg>
<seg id="106"> Wat voor effect heeft het 24 uur per dag in angst zitten  op onze democratie, op hoe vrij ons denken nog is?    </seg>
<seg id="107"> Welnu, neurowetenschappelijk onderzoek  wijst uit dat wanneer we bang zijn, er minstens drie dingen gebeuren.    </seg>
<seg id="108"> We aanvaarden dan eerder een autoritair systeem,  conformiteit en vooroordelen.    </seg>
<seg id="109"> Eén onderzoek toonde aan dat wanneer proefpersonen nieuwsberichten zagen  die negatief waren over moslims,  zij eerder instemden met militaire aanvallen op moslimlanden  en met beleid dat de rechten van Amerikaanse moslims aan banden legt.    </seg>
<seg id="110"> Dit is niet enkel theorie.    </seg>
<seg id="111"> Wanneer we kijken naar wanneer antimoslimgevoelens hevig toenamen --  tussen 2001 en 2013 gebeurde dit drie keer --  maar niet rondom terroristische aanslagen.    </seg>
<seg id="112"> Het was in de aanloop naar de oorlog in Irak en tijdens twee verkiezingsrondes.    </seg>
<seg id="113"> Islamofobie is dus niet alleen de natuurlijke reactie op moslimterrorisme,  zoals ik zou verwachten.    </seg>
<seg id="114"> Het kan zelfs als middel dienen voor publieke manipulatie,  waarmee de fundering wordt aangetast van een vrije maatschappij,  die bestaat uit rationele en welingelichte burgers.    </seg>
<seg id="115"> Moslims zijn als kanaries in kolenmijnen.    </seg>
<seg id="116"> Wij zijn dan wel de eersten die het voelen,  maar de giftige dampen van angst schaden ons allemaal.    </seg>
<seg id="117">   Collectieve schuldtoekenning  betekent niet alleen dat je jezelf constant moet verdedigen.    </seg>
<seg id="118"> Deah en zijn vrouw Yusor waren een jong getrouwd stel  dat woonde in Chapel Hill, North Carolina, waar beiden naar school gingen.    </seg>
<seg id="119"> Deah was een atleet.    </seg>
<seg id="120"> Hij leerde voor tandarts, was getalenteerd en veelbelovend.    </seg>
<seg id="121"> Zijn zus vertelde me dat hij de liefste en gulste persoon was die zij kende.    </seg>
<seg id="122"> Tijdens een bezoek aan hem liet hij haar zijn cv zien,  en ze was onder de indruk.    </seg>
<seg id="123"> Ze zei: "Wanneer werd mijn kleine broertje zo'n volleerde jonge man?"    </seg>
<seg id="124"> Enkele weken na Suzanne's bezoek aan haar broer en zijn kersverse vrouw  werden zij door hun buurman,  Craig Stephen Hicks, vermoord,  samen met Yusors zus, Razan, die daar 's middags op bezoek was.    </seg>
<seg id="125"> In hun appartement,  als ware het een executie,  nadat Craig anti-moslimuitspraken op zijn Facebookpagina had gedaan.    </seg>
<seg id="126"> Hij schoot acht keer op Deah.    </seg>
<seg id="127"> Fanatisme is dus niet alleen immoreel, maar mogelijk zelfs fataal.    </seg>
<seg id="128"> Terug naar mijn verhaal.    </seg>
<seg id="129"> Wat gebeurde er na 9/11?    </seg>
<seg id="130"> Gingen we naar de moskee of bleven we veilig thuis?    </seg>
<seg id="131"> Welnu, we bespraken het uitvoerig,  en het lijkt misschien onbenullig, maar voor ons  ging het om het Amerika dat wij onze kinderen wilden nalaten:  een waarin wij geleid zouden worden door angst  of een waarin wij ons geloof vrij zouden praktiseren.    </seg>
<seg id="132"> En dus gingen we naar de moskee.    </seg>
<seg id="133"> We zetten mijn zoon in de auto,  deden hem zijn gordel om, en reden in stilte, gespannen naar de moskee.    </seg>
<seg id="134"> Ik haalde hem uit de auto, deed mijn schoenen uit, liep de gebedsruimte in  ... en keek stomverbaasd om me heen.    </seg>
<seg id="135"> De ruimte zat vol met mensen.    </seg>
<seg id="136"> En toen deed de imam een mededeling.    </seg>
<seg id="137"> Hij bedankte en verwelkomde onze gasten,  want de helft van de menigte  bestond uit christenen, joden, boeddhisten, atheïsten,  gelovige en niet-gelovige mensen,  die niet waren gekomen om ons aan te vallen, maar om ons te steunen.    </seg>
<seg id="138">   Op dat moment stortte ik gewoon in.    </seg>
<seg id="139"> Deze mensen waren daar omdat zij moed en medeleven verkozen  boven paniek en vooroordelen.    </seg>
<seg id="140"> Wat zou jij kiezen?    </seg>
<seg id="141"> Wat kies jij in deze tijden van angst en onverdraagzaamheid?    </seg>
<seg id="142"> Ga je voor veilig?    </seg>
<seg id="143"> Of voeg je je bij degenen  die zeggen "hier staan wij boven"?    </seg>
<seg id="144"> Dank je wel.    </seg>
<seg id="145">   Hartelijk bedankt.    </seg>
<seg id="146"> Helen Walters: Dalia, je lijkt een gevoelige snaar te hebben geraakt.    </seg>
<seg id="147"> Maar ik vraag me af:  Wat zou je de mensen zeggen die aanvoeren dat je een TED-talk geeft,  dat je duidelijk slim bent, in een superieure denktank werkt,  een uitzondering bent en niet de regel.    </seg>
<seg id="148"> Wat zou je die mensen zeggen?    </seg>
<seg id="149"> Dalia Mogahed: Ik zou zeggen, laat dit podium je niet misleiden,  ik ben als ieder ander.    </seg>
<seg id="150"> Ik ben geen uitzondering.    </seg>
<seg id="151"> Mijn verhaal is niet uitzonderlijk.    </seg>
<seg id="152"> Ik ben zo normaal als maar zijn kan.    </seg>
<seg id="153"> Als je moslims over heel de wereld bekijkt  -- en dat heb ik gedaan: het grootste onderzoek ooit  naar moslims wereldwijd --  mensen willen normale dingen.    </seg>
<seg id="154"> Ze willen voorspoed voor hun gezin,  een vaste baan,  en ze willen in vrede leven.    </seg>
<seg id="155"> Ik ben dus op geen enkele manier een uitzondering.    </seg>
<seg id="156"> Als iemand een uitzondering op de regel lijkt te zijn,  is dat vaak omdat de regel stuk is,  niet omdat zij een uitzondering zijn.    </seg>
<seg id="157"> HW: Hartelijk bedankt. Dalia Mogahed.    </seg>
</doc>
<doc docid="2440" genre="lectures">
<url>http://www.ted.com/talks/raffaello_d_andrea_meet_the_dazzling_flying_machines_of_the_future</url> 
<description>TED Talk Subtitles and Transcript: Als je het woord 'drone' hoort, denk je waarschijnlijk aan iets zeer nuttigs of iets zeer engs. Maar kunnen ze ook esthetische waarde hebben? Expert op het gebied van autonome systemen, Raffaello D'Andrea, ontwikkelt vliegmachines. Zijn laatste project verlegt de grenzen van autonoom vliegen - van een vliegende vleugel die kan stilstaan in de lucht en zich kan herstellen bij pech, tot een machine met acht propellers die zich tegenstrijdig oriënteert... tot een zwerm kleine samenwerkende micro-quadcopters. Bereid je voor om betoverd te worden door een wervelende rij vliegmachines die dansen als vuurvliegen boven het TED-podium.</description> 
<keywords>talks, beauty, creativity, demo, design, drones, flight, future, invention, technology</keywords> 
<talkid>2440</talkid> 
<title>Raffaello D'Andrea: Maak kennis met de fantastische vliegmachines van de toekomst</title> 
<reviewer href="http://www.ted.com/profiles/495912">Axel Saffran</reviewer> 
<translator href="http://www.ted.com/profiles/2168504">Dick Stada</translator> 
<seg id="1"> Wat startte als platform voor hobbyisten  staat op het punt om een miljardenindustrie te worden.    </seg>
<seg id="2"> Inspectie, milieucontrole, fotografie, film en journalistiek:  het zijn mogelijke toepassingen voor commerciële drones.    </seg>
<seg id="3"> Ze worden mogelijk gemaakt  in onderzoekscentra over de hele wereld.    </seg>
<seg id="4"> Voordat bezorgdiensten via de lucht  ons sociale bewustzijn binnenkwamen,  bouwde een zelfstandige vloot van machines een toren van zes meter,  bestaande uit 1500 stenen  voor een live publiek bij het FRAC Centrum in Frankrijk.    </seg>
<seg id="5"> Een paar jaar geleden gingen ze met touw vliegen.    </seg>
<seg id="6"> Door ze samen te binden,  kunnen ze in kleine ruimtes hoge snelheden en versnelling ontwikkelen.    </seg>
<seg id="7"> Ze kunnen ook zelfstandig gespannen structuren bouwen.    </seg>
<seg id="8"> Ze hebben geleerd lading te tillen,  met turbulentie om te gaan.    </seg>
<seg id="9"> In het algemeen: hoe om te gaan met de fysieke wereld.    </seg>
<seg id="10"> We willen je vandaag een paar van onze projecten laten zien.    </seg>
<seg id="11"> Hun doel is om de grens te verleggen van wat mogelijk is  met zelfstandig vliegen.    </seg>
<seg id="12"> Om een systeem zelfstandig te laten vliegen,  moet het collectief de positie weten van zijn mobiele onderdelen in de lucht  In ons lab bij ETH Zürich,  gebruiken we externe camera's om voorwerpen te localiseren,  wat ons in staat stelt ons te richten  op de snelle ontwikkeling van zeer dynamische taken.    </seg>
<seg id="13"> Maar voor de demo's van vandaag  gebruiken we nieuwe localiseertechnologie van Verity Studios,  een spin-off van ons lab.    </seg>
<seg id="14"> Zonder externe camera's.    </seg>
<seg id="15"> Elke machine heeft sensors aan boord om zijn locatie te bepalen,  en berekent zelf welke actie moet plaatsvinden.    </seg>
<seg id="16"> Externe opdrachten zijn er alleen op hoger niveau,  zoals 'opstijgen' en 'landen'.    </seg>
<seg id="17"> Het is een 'tail-sitter'.    </seg>
<seg id="18"> Een vliegmachine die probeert twee vliegen in een klap te slaan.    </seg>
<seg id="19"> Net als andere vliegtuigen is het efficiënt in voorwaartse vlucht,  meer dan helicopters en afgeleiden daarvan.    </seg>
<seg id="20"> In tegenstelling tot andere met vaste vleugels,  kan het stilstaan in de lucht,  wat grote voordelen biedt bij opstijgen en landen  en voor zijn veelzijdigheid.    </seg>
<seg id="21"> Er zijn helaas ook nadelen.    </seg>
<seg id="22"> Een van de nadelen bij tail-sitters  is de gevoeligheid, zoals bij windstoten.    </seg>
<seg id="23"> We ontwikkelen nieuwe besturingsalgoritmes  om dat te verbeteren.    </seg>
<seg id="24"> Het idee is dat de machine zich herstelt  ongeacht in welke positie hij is. Door ervaring verbetert hij zichzelf.    </seg>
<seg id="25">   Bij research stellen we onszelf abstracte basisvragen  die tot de kern van de zaak moeten leiden.    </seg>
<seg id="26"> Zo'n vraag is bijvoorbeeld:  wat is het minimum aan bewegende delen om beheerst te vliegen?    </seg>
<seg id="27"> Er zijn praktische redenen  waarom je hier een antwoord op zou willen.    </seg>
<seg id="28"> Helikopters bijvoorbeeld  staan genoegzaam bekend als machines met duizenden bewegende delen.    </seg>
<seg id="29"> die samenzweren om je kwaad te doen.    </seg>
<seg id="30"> Het bleek dat decennia geleden  ervaren piloten modelvliegtuigen konden besturen  die maar twee bewegende delen hadden:  een propeller en een staartroer.    </seg>
<seg id="31"> We ontdekten kortgeleden dat het met één deel kon.    </seg>
<seg id="32"> Dit is de monospinner,  de mechanisch simpelste bestuurbare vliegmachine,  pasgeleden uitgevonden.    </seg>
<seg id="33"> Er beweegt maar één onderdeel: een propeller.    </seg>
<seg id="34"> Het heeft geen kleppen, scharnieren, rolroeren,  geen scharnieren of stuurvlakken,  alleen een simpele propeller.    </seg>
<seg id="35"> Ondanks zijn mechanische eenvoud,  gaat er heel wat om in zijn elektronische brein  om het stabiel te laten vliegen in de gewenste richting.    </seg>
<seg id="36"> Toch heeft het niet de slimme algoritmes van de tail-sitter.    </seg>
<seg id="37"> Om hem goed te laten vliegen  moet ik hem precies goed gooien.    </seg>
<seg id="38"> En omdat de kans klein is dat ik goed gooi,  terwijl iedereen zit te kijken,  laat ik een filmpje zien  dat we gisteravond hebben opgenomen.    </seg>
<seg id="39">     Als de monospinner een oefening is in eenvoud,  is deze machine, de omnicopter, met z'n acht propellers,  een oefening in overvloed.    </seg>
<seg id="40"> Wat kan je met die overvloed doen?    </seg>
<seg id="41"> Let op de symmetrie.    </seg>
<seg id="42"> Hij is tegenstrijdig in zijn oriëntatie.    </seg>
<seg id="43"> Hij krijgt daardoor een bijzondere eigenschap.    </seg>
<seg id="44"> Hij kan overal naartoe bewegen.    </seg>
<seg id="45"> Het maakt niet uit waar hij naartoe gericht is,  zelfs niet hoe hij roteert.    </seg>
<seg id="46"> Natuurlijk is hij complex,  vooral door de interactieve stromen  van zijn acht propellers.    </seg>
<seg id="47"> Sommige dingen worden vooraf ingesteld; de rest wordt tijdens de vlucht geleerd.    </seg>
<seg id="48"> Laten we eens kijken.    </seg>
<seg id="49">   Als vliegmachines deel gaan uitmaken van ons dagelijks leven,  moeten ze extreem veilig en betrouwbaar worden.    </seg>
<seg id="50"> Deze machine is eigenlijk  twee gescheiden vliegmachines met twee propellers.    </seg>
<seg id="51"> Deze wil met de klok mee draaien.    </seg>
<seg id="52"> De andere wil tegen de klok in draaien.    </seg>
<seg id="53"> Aan elkaar gedragen ze zich als een eersteklas quadrocopter.    </seg>
<seg id="54"> Maar als er iets misgaat --  uitval van een motor, propeller, elektronica, of zelf de accu,  kan de machine nog steeds vliegen, ondanks de handicap.    </seg>
<seg id="55"> We demonstreren dat nu door een helft uit te schakelen.    </seg>
<seg id="56">   Deze laatste demonstratie  is de verkenning van een kunstmatige zwerm.    </seg>
<seg id="57"> Het grote aantal zelfstandig coördinerende eenheden  biedt een nieuw palet om je esthetisch te uiten.    </seg>
<seg id="58"> We hebben commercieel verkrijgbare micro-quadcopters genomen,  elk nog lichter dan een boterham,  en rustten ze uit met localiseertechnologie  en speciale algoritmes.    </seg>
<seg id="59"> Omdat elke unit weet waar hij zich bevindt,  en zelfsturend is,  is er geen beperking in het aantal.    </seg>
<seg id="60">       Hopelijk zetten deze demonstraties je aan  nieuwe revolutionaire ideeën voor vliegmachines te bedenken.    </seg>
<seg id="61"> Deze zeer veilige bijvoorbeeld,  zou een vliegende schemerlamp kunnen worden op Broadway.    </seg>
<seg id="62">   Maar het is moeilijk de impact te voorspellen  van deze technologie.    </seg>
<seg id="63"> Voor mensen als wij is de beloning de reis ernaartoe en het creëren.    </seg>
<seg id="64"> Het herinnert ons er constant aan  hoe mooi en magisch het universum is waarin we leven,  dat het creatieve, slimme wezens in staat stelt  om het op spectaculaire wijze te vormen.    </seg>
<seg id="65"> Het feit dat deze technologie  zo'n enorme commerciële en economische potentie heeft  is de kers op de taart.    </seg>
<seg id="66"> Dank je wel.    </seg>
</doc>
<doc docid="2439" genre="lectures">
<url>http://www.ted.com/talks/allan_adams_what_the_discovery_of_gravitational_waves_means</url> 
<description>TED Talk Subtitles and Transcript: Meer dan een miljard jaar geleden raakten twee zwarte gaten in een ver sterrenstelsel met elkaar verstrengeld in een spiraal, cirkelden onverbiddelijk naar elkaar toe, en botsten. "Al die energie werd in het weefsel van tijd en ruimte zelf gepompt," zegt theoretisch fysicus Allan Adams, "en deed het hele heelal zinderen in gravitatiegolven." Ongeveer 25 jaar geleden bouwde een groep wetenschappers een gigantische laserdetector, LIGO genaamd, om te zoeken naar dit soort golven. Ze waren voorspeld, maar nooit waargenomen. In deze breinbrekende talk legt Adams uit wat er gebeurde toen LIGO in september 2015 een ondenkbaar kleine anomalie ontdekte die leidde tot een van de meest opwindende ontdekkingen in de geschiedenis van de natuurkunde.</description> 
<keywords>talks, astronomy, cosmos, curiosity, exploration, nature, physics, science, space, technology, universe</keywords> 
<talkid>2439</talkid> 
<title>Allan Adams: Wat de ontdekking van gravitatiegolven betekent</title> 
<reviewer href="http://www.ted.com/profiles/3435792">Peter Van de Ven</reviewer> 
<translator href="http://www.ted.com/profiles/506358">Rik Delaet</translator> 
<seg id="1"> 1,3 miljard jaar geleden,  in een ver, ver sterrenstelsel,  raakten twee zwarte gaten verstrengeld in een spiraal.    </seg>
<seg id="2"> Ze cirkelden onverbiddelijk naar elkaar toe,  botsten en zetten een massa van drie zonnen om  in pure energie in 1/10 van een seconde.    </seg>
<seg id="3"> Op dat korte moment  was hun gloed helderder dan die van alle sterren  in alle sterrenstelsels  in het hele bekende universum.    </seg>
<seg id="4"> Het was een zeer  grote  knal.    </seg>
<seg id="5"> Maar hun energie kwam niet vrij als licht.    </seg>
<seg id="6"> Ik bedoel, het waren zwarte gaten.    </seg>
<seg id="7"> Al die energie werd in het weefsel van ruimte en tijd zelf gepompt,  wat het hele heelal liet zinderen in gravitatiegolven.    </seg>
<seg id="8"> Ik geef u een idee van de tijdschaal:  1,3 miljard jaar geleden  was de aarde net toe aan meercellig leven.    </seg>
<seg id="9"> Sindsdien heeft de aarde koralen, vissen,  planten, dinosaurussen, mensen en zelfs -- God helpe ons -- het internet voortgebracht.    </seg>
<seg id="10"> Ongeveer 25 jaar geleden  vond een bijzonder ondernemende groep mensen --  Rai Weiss aan het MIT, Kip Thorne en Ronald Drever bij Caltech --  dat het erg leuk zou zijn  om een gigantische laserdetector te bouwen  om te zoeken naar gravitatiegolven  van dingen zoals botsende zwarte gaten.    </seg>
<seg id="11"> De meeste mensen dachten dat ze gek waren.    </seg>
<seg id="12"> Maar genoeg mensen beseften dat ze briljante gekken waren.    </seg>
<seg id="13"> De Amerikaanse National Science Foundation besloot om hun gekke idee te financieren.    </seg>
<seg id="14"> Na tientallen jaren van ontwikkeling,  constructie en verbeelding,  en een adembenemende hoeveelheid hard werken,  bouwden ze hun detector: LIGO.    </seg>
<seg id="15"> Het Laser Interferometer Gravitational-Wave Observatorium.    </seg>
<seg id="16"> De afgelopen jaren  is de nauwkeurigheid van LIGO enorm toegenomen,  het detectievermogen is enorm verbeterd.    </seg>
<seg id="17"> Het wordt nu Advanced LIGO genoemd.    </seg>
<seg id="18"> Begin september 2015  werd LIGO aan een laatste test onderworpen  terwijl ze nog wat losse eindjes wegwerkten.    </seg>
<seg id="19"> En op 14 september 2015,  slechts enkele dagen nadat de detector was aangezet,  passeerden de gravitatiegolven uit die botsende zwarte gaten  door de aarde.    </seg>
<seg id="20"> En ze gingen door jou en door mij.    </seg>
<seg id="21"> En door de detector.    </seg>
<seg id="22">  Scott Hughes:  Er waren in mijn leven twee momenten meer emotioneel dan dat.    </seg>
<seg id="23"> Het ene is de geboorte van mijn dochter.    </seg>
<seg id="24"> Het andere toen ik afscheid moest nemen van mijn ongeneeslijk zieke vader.    </seg>
<seg id="25"> Het was in principe de eindafrekening van mijn carrière.    </seg>
<seg id="26"> Alles waar ik aan gewerkt had was niet langer science fiction!   Allan Adams: Dat was mijn goede vriend en medewerker, Scott Hughes,  een theoretisch natuurkundige aan het MIT.    </seg>
<seg id="27"> Hij bestudeert gravitatiegolven uit zwarte gaten  en de signalen die ze veroorzaken op observatoria zoals LIGO  al 23 jaar.    </seg>
<seg id="28"> Wat bedoel ik nu met een gravitatiegolf?    </seg>
<seg id="29"> Een gravitatiegolf is een rimpel  in het ruimte-tijd continuüm.    </seg>
<seg id="30"> Als de golf passeert,  rekt ze de ruimte en alles erin uit  in één richting  en comprimeert ze de ruimte in de andere.    </seg>
<seg id="31"> Dit heeft talloze leraars van de algemene relativiteitstheorie  aangezet om het met een gek dansje in hun lessen te demonstreren.    </seg>
<seg id="32"> "Het strekt zich en breidt zich uit, het strekt zich en breidt zich uit."    </seg>
<seg id="33"> Het probleem met gravitatiegolven  is dat ze zeer zwak zijn, belachelijk zwak.    </seg>
<seg id="34"> Zo deden bijvoorbeeld de golven die ons op 14 september troffen  -- ja, ieder van jullie werd uitgerekt  en samengedrukt door die golf --  de gemiddelde persoon uitrekken en samendrukken  met één op 10 tot de 21e deeltje.    </seg>
<seg id="35"> Dat is een getal met 20 nullen en één 1 achter de komma.    </seg>
<seg id="36"> Daarom dacht iedereen dat de mensen van LIGO gek waren.    </seg>
<seg id="37"> Zelfs met een laserdetector van vijf kilometer lang -- dat is al gek --  moesten ze de lengte van deze detectoren meten  tot op minder dan één duizendste  van de straal van de kern van een atoom.    </seg>
<seg id="38"> Dat is belachelijk.    </seg>
<seg id="39"> Tegen het einde van zijn klassieke tekst over de zwaartekracht  beschreef LIGO medestichter Kip Thorne  de jacht op gravitatiegolven als volgt:  "De technische moeilijkheden die overwonnen moeten worden  bij de bouw van dergelijke detectoren  zijn enorm.    </seg>
<seg id="40"> Maar natuurkundigen zijn ingenieus  en met de ondersteuning van een groot lekenpubliek  zullen alle obstakels zeker worden overwonnen."    </seg>
<seg id="41"> Thorne publiceerde dat in 1973,  42 jaar voordat hij erin slaagde.    </seg>
<seg id="42"> Nu terug naar LIGO.    </seg>
<seg id="43"> Scott zegt graag dat LIGO eerder als een oor werkt  dan als een oog.    </seg>
<seg id="44"> Ik leg uit wat dat betekent.    </seg>
<seg id="45"> Zichtbaar licht heeft een golflengte, een grootte,  die veel kleiner is dan de dingen om je heen,  de trekken op de gezichten van mensen  of de grootte van je mobiele telefoon.    </seg>
<seg id="46"> Erg handig, want daardoor kun je  de dingen om je heen in kaart brengen  aan de hand van het licht van verschillende plekken  in je directe omgeving.    </seg>
<seg id="47"> Geluid is anders.    </seg>
<seg id="48"> Hoorbaar geluid heeft een golflengte die tot 20 meter lang kan zijn.    </seg>
<seg id="49"> Dat maakt het echt moeilijk  -- in praktische toepassingen in feite onmogelijk --  om een afbeelding te maken van iets waar je echt om geeft.    </seg>
<seg id="50"> Zoals het gezicht van je kind.    </seg>
<seg id="51"> In plaats daarvan gebruiken we geluid om te luisteren naar zaken als toonhoogte,  toon, ritme en volume  om een verhaal uit de geluiden af te leiden.    </seg>
<seg id="52"> Hier praat Alice.    </seg>
<seg id="53"> Bob onderbreekt.    </seg>
<seg id="54"> Gekke Bob.    </seg>
<seg id="55"> Hetzelfde geldt voor gravitatiegolven.    </seg>
<seg id="56"> We kunnen ze niet gebruiken om eenvoudige beelden van dingen in het heelal te maken.    </seg>
<seg id="57"> Maar door te luisteren naar veranderingen  in amplitude en frequentie van de golven,  kunnen we het verhaal horen dat die golven vertellen.    </seg>
<seg id="58"> In ieder geval voor LIGO  zijn de frequenties die het kan horen in de bandbreedte van de audio.    </seg>
<seg id="59"> Als we de golfpatronen in drukgolven in lucht omzetten, in geluid dus,  kunnen we letterlijk het heelal tot ons horen spreken.    </seg>
<seg id="60"> Door bijvoorbeeld op deze manier naar zwaartekracht te luisteren,  kunnen we veel leren over de botsing van twee zwarte gaten,  iets waar mijn collega Scott ontzettend lang over heeft nagedacht.    </seg>
<seg id="61">  SH: Als de twee zwarte gaten niet draaien,  krijg je een heel eenvoudige tjilp: woep!    </seg>
<seg id="62"> Als ze zeer snel draaien, krijg je diezelfde tjilp,  maar met een modulatie erbovenop.    </seg>
<seg id="63"> Dat geeft: wir, wir, wirrep!    </seg>
<seg id="64"> Een soort 'draai'-woordenschat geënt op deze golfvorm.    </seg>
<seg id="65"> AA: Op 14 september 2015,  een datum die onuitwisbaar in mijn geheugen zit,  hoorde LIGO dit:  [Geluid]  Voor een geoefend luisteraar is dit het geluid van --   SH: ... twee zwarte gaten, elk ongeveer 30 zonsmassa's,  die rond wervelden met een snelheid  vergelijkbaar met wat er in je blender gebeurt.    </seg>
<seg id="66"> AA: Even pauzeren om na te denken over wat dat betekent.    </seg>
<seg id="67"> Twee zwarte gaten, de dingen met de grootste dichtheid in het heelal,  één met een massa van 29 zonnen  en één met een massa van 36 zonnen,  wervelen 100 keer per seconde rond elkaar  voordat ze met elkaar botsen.    </seg>
<seg id="68"> Stel je dat geweld eens voor.    </seg>
<seg id="69"> Het is fantastisch.    </seg>
<seg id="70"> En we weten het omdat we het hoorden.    </seg>
<seg id="71"> Dat is het blijvende belang van LIGO.    </seg>
<seg id="72"> Het is een geheel nieuwe manier om het heelal te observeren  die we nooit eerder hebben gehad.    </seg>
<seg id="73"> We kunnen luisteren naar het universum  en het onzichtbare horen.    </seg>
<seg id="74"> Er is veel dat we niet kunnen zien --  in de praktijk of zelfs in principe.    </seg>
<seg id="75"> Een supernova, bijvoorbeeld:  ik zou graag willen weten waarom zeer massieve sterren ontploffen tot supernova's.    </seg>
<seg id="76"> Ze zijn zeer nuttig.    </seg>
<seg id="77"> We hebben door hen veel over het universum geleerd.    </seg>
<seg id="78"> Maar alle interessante fysica gebeurt in de kern  en die kern zit verborgen onder duizenden kilometers  ijzer, koolstof en silicium.    </seg>
<seg id="79"> We zullen er nooit doorheen kijken, want het is ondoorzichtig voor licht.    </seg>
<seg id="80"> Gravitatiegolven gaan door ijzer alsof het glas is --  volledig transparant.    </seg>
<seg id="81"> De Big Bang: ik zou graag de eerste paar momenten  van het heelal willen onderzoeken,  maar we zullen ze nooit zien,  omdat de Big Bang zelf door zijn eigen nagloeien wordt verduisterd.    </seg>
<seg id="82"> Maar met gravitatiegolven  kunnen we tot aan het begin terugkijken.    </seg>
<seg id="83"> Misschien wel het allerbelangrijkste:  ik ben ervan overtuigd dat er daar dingen zijn  die we nooit hebben gezien,  waarvan we nooit in staat zullen zijn om ze te zien,  waaraan we nog niet eens hebben gedacht --  dingen die we alleen zullen ontdekken door te luisteren.    </seg>
<seg id="84"> Zelfs bij die eerste gebeurtenis  vond LIGO dingen die we niet verwachtten.    </seg>
<seg id="85"> Hier is mijn collega, een van de belangrijkste leden van de LIGO-groep,  Matt Evans, mijn collega aan het MIT.    </seg>
<seg id="86">  Matt Evans: de soorten sterren die de zwarte gaten produceren  die we hier observeerden,  zijn de dinosaurussen van het universum.    </seg>
<seg id="87"> Het zijn enorme, oude dingen uit de prehistorie  en de zwarte gaten zijn net zoiets als dinosaurusbotten  waarmee wij aan archeologie doen.    </seg>
<seg id="88"> We kunnen nu vanuit een heel andere hoek kijken  naar wat er in het heelal gebeurt.    </seg>
<seg id="89"> Hoe de sterren ontstonden, en uiteindelijk natuurlijk  hoe wij tevoorschijn kwamen uit die hele rommel.    </seg>
<seg id="90"> AA: Onze uitdaging is nu  de nodige durf aan de dag te leggen.    </seg>
<seg id="91"> Dankzij LIGO kunnen we nu gevoelige detectoren bouwen  die naar het universum kunnen luisteren,  naar het ruisen en het tjilpen van de kosmos.    </seg>
<seg id="92"> Onze taak is het om te dromen en nieuwe observatoria te bouwen --  een hele nieuwe generatie van observatoria --  op de grond en in de ruimte.    </seg>
<seg id="93"> Ik bedoel, wat is er roemvoller dan naar de Big Bang zelf te luisteren?    </seg>
<seg id="94"> Onze taak is nu om groots te dromen.    </seg>
<seg id="95"> Droom met ons.    </seg>
<seg id="96"> Dank je.    </seg>
</doc>
<doc docid="2438" genre="lectures">
<url>http://www.ted.com/talks/shonda_rhimes_my_year_of_saying_yes_to_everything</url> 
<description>TED Talk Subtitles and Transcript: Shonda Rhimes, de titan achter Grey's Anatomy, Scandal en How to Get Away With Murder, is verantwoordelijk voor zo'n 70 uur televisie per seizoen. Ze houdt van werken: "Als ik hard aan het werk ben, ga ik er helemaal in op; dan is er verder niets." Ze heeft een naam voor dat gevoel: de zoem. De zoem is een drug, de zoem is muziek, de zoem is God die haar in het oor fluistert. Maar als het stopt? Wat blijft er over? Volg Rhimes als ze in deze aangrijpende talk terugblikt op haar 'jaar van ja' en ontdek hoe ze haar zoem terugvond.</description> 
<keywords>talks, children, creativity, culture, decision-making, family, identity, motivation, parenting, personal growth, television, work, work-life balance, writing</keywords> 
<talkid>2438</talkid> 
<title>Shonda Rhimes: Het jaar dat ik overal ja tegen zei</title> 
<reviewer href="http://www.ted.com/profiles/1676317">Desiree Kramer</reviewer> 
<translator href="http://www.ted.com/profiles/3435792">Peter Van de Ven</translator> 
<seg id="1"> Ik heb een tijdje geleden een experiment gedaan.    </seg>
<seg id="2"> Ik zou een jaar lang ja zeggen tegen alles waar ik bang voor was.    </seg>
<seg id="3"> Alles wat me nerveus maakte, waar ik me ongemakkelijk bij voelde:  ik moest er ja tegen zeggen.    </seg>
<seg id="4"> Wilde ik praten in het openbaar?    </seg>
<seg id="5"> Nee, maar ja.    </seg>
<seg id="6"> Wilde ik live op de televisie?    </seg>
<seg id="7"> Nee, maar ja.    </seg>
<seg id="8"> Wilde ik proberen te acteren?    </seg>
<seg id="9"> Nee, nee, nee, maar ja, ja, ja.    </seg>
<seg id="10"> Er gebeurde iets heel geks:  door te doen waar ik bang voor was,  verdween de angst,  was ik er niet meer bang voor.    </seg>
<seg id="11"> Mijn angst om te spreken, mijn sociale angst: poefff, weg.    </seg>
<seg id="12"> Ongelooflijk, die kracht van één woord.    </seg>
<seg id="13"> 'Ja' heeft mijn leven veranderd.    </seg>
<seg id="14"> 'Ja' heeft mij veranderd.    </seg>
<seg id="15"> Maar er was één 'ja' in het bijzonder  dat mijn leven grondig heeft veranderd,  onvoorstelbaar heeft veranderd.    </seg>
<seg id="16"> Het begon met een vraag van mijn peuter.    </seg>
<seg id="17"> Ik heb drie ongelooflijke dochters: Harper, Beckett en Emerson.    </seg>
<seg id="18"> Emerson is een peuter die iedereen om de een of andere reden 'lieverd' noemt,  alsof ze een Texaanse serveerster is.    </seg>
<seg id="19">   "Zeg lieverd, ik heb melk nodig voor in mijn tuitbeker."    </seg>
<seg id="20">   De Texaanse serveerster vroeg me op een avond om met haar te spelen,  terwijl ik ergens heen moest, en ik zei: "Ja."    </seg>
<seg id="21"> Dat 'ja' was het begin van een nieuwe leefstijl voor mijn gezin.    </seg>
<seg id="22"> Ik zwoer dat vanaf dat moment,  als mijn kinderen me vroegen om met ze te spelen,  ongeacht wat ik moest doen of waar ik heen moest,  ik iedere keer ja zou zeggen.    </seg>
<seg id="23"> Bijna. Ik mis er wel eens een, maar ik doe mijn best.    </seg>
<seg id="24"> Het heeft een wonderbaarlijk effect op me,  op mijn kinderen, op ons gezin.    </seg>
<seg id="25"> Maar het had ook een indrukwekkend neveneffect  dat ik kort geleden pas goed begreep.    </seg>
<seg id="26"> Toen begreep ik pas dat ja zeggen tegen met mijn kinderen spelen  waarschijnlijk mijn carrière had gered.    </seg>
<seg id="27"> De meeste mensen zouden zeggen dat ik een droombaan heb.    </seg>
<seg id="28"> Ik ben schrijfster. Ik verzin dingen. Mijn werk is fantaseren.    </seg>
<seg id="29"> Droombaan.    </seg>
<seg id="30"> Nee.    </seg>
<seg id="31"> Ik ben een titan.    </seg>
<seg id="32"> Droombaan.    </seg>
<seg id="33"> Ik maak televisie. Ik ben uitvoerend producent.    </seg>
<seg id="34"> Ik maak televisie, heel veel televisie.    </seg>
<seg id="35"> Dit tv-seizoen ben ik op de een of andere manier  verantwoordelijk voor het maken van 70 uur televisie.    </seg>
<seg id="36"> Vier tv-programma's, 70 uur tv --    drie of vier series tegelijk in productie.    </seg>
<seg id="37"> Elk programma genereert honderden nieuwe banen.    </seg>
<seg id="38"> Het budget per televisie-aflevering is drie tot zes miljoen dollar;  laten we zeggen vijf.    </seg>
<seg id="39"> Elke negen dagen een nieuwe aflevering voor vier series,  dus elke negen dagen 20 miljoen dollar televisie.    </seg>
<seg id="40"> Vier programma's, 70 uur tv,  drie of vier series tegelijk in productie,  altijd 16 afleveringen in de maak:  24 afleveringen van 'Grey's', 21 van 'Scandal',  15 van 'How To Get Away With Murder',  10 van 'The Catch', dat is 70 uur tv,  dat is 350 miljoen dollar per seizoen.    </seg>
<seg id="41"> In Amerika worden mijn tv-series  op donderdagavond achter elkaar uitgezonden.    </seg>
<seg id="42"> Mijn series worden uitgezonden in 256 landen in 67 talen  voor 30 miljoen kijkers.    </seg>
<seg id="43"> Ik heb een mondiale geest.    </seg>
<seg id="44"> 45 van die 70 uur tv zijn series die ik zelf heb geschreven,  niet alleen geproduceerd. Dus daar nog bovenop  moet ik tijd en rust maken voor het creatieve proces,  om bij het kampvuur mijn fans mijn verhalen te vertellen.    </seg>
<seg id="45"> Vier tv-programma's, 70 uur tv,  drie of vier series tegelijk in productie,  350 miljoen dollar, kampvuren over de hele wereld.    </seg>
<seg id="46"> Wie doet dat nog meer?    </seg>
<seg id="47"> Niemand, daarom ben ik een titan.    </seg>
<seg id="48"> Droombaan.    </seg>
<seg id="49">   Ik zeg dit niet om indruk te maken,  maar omdat ik weet wat mensen denken als ze het woord 'schrijfster' horen.    </seg>
<seg id="50"> Ik zeg dit zodat iedereen die zo hard werkt,  of je nou een bedrijf runt of een land of een klas  of een winkel of een huishouden,  me serieus neemt als ik het over werken heb,  zodat je begrijpt dat ik niet de hele dag zit te dromen en te typen,  zodat je naar me luistert als ik zeg  dat ik begrijp dat een droombaan niet gaat over dromen.    </seg>
<seg id="51"> Het is een echte baan, echt werk, echt bloed, echt zweet, geen tranen.    </seg>
<seg id="52"> Ik werk veel, erg hard en ik hou ervan.    </seg>
<seg id="53"> Als ik hard werk, ga ik er helemaal in op  en bestaat er niets anders.    </seg>
<seg id="54"> Mijn werk is voor mij altijd een wereld creëren uit het niets.    </seg>
<seg id="55"> Het is de troepen bemannen. Het is het canvas beschilderen.    </seg>
<seg id="56"> Het is iedere hoge noot raken. Het is een marathon lopen.    </seg>
<seg id="57"> Het is Beyoncé zijn.    </seg>
<seg id="58"> Het is al die dingen, maar dan allemaal tegelijk.    </seg>
<seg id="59"> Ik hou van werken.    </seg>
<seg id="60"> Het is creatief en mechanisch en slopend en opwindend  en belachelijk en storend en klinisch en moederlijk  en wreed en doordacht,  en wat het zo heerlijk maakt is de 'zoem'.    </seg>
<seg id="61"> Er gaat een soort knop om in mij als het werk begint te lopen.    </seg>
<seg id="62"> Ik krijg die zoem in mijn hoofd  en hij zwelt aan en zwelt aan en die zoem klinkt als de snelweg  en ik kan wel blijven gaan.    </seg>
<seg id="63"> Als ik die zoem probeer uit te leggen, denken veel mensen  dat ik het over het schrijven heb,  dat het schrijven zo leuk is.    </seg>
<seg id="64"> En dat is het natuurlijk ook wel.    </seg>
<seg id="65"> Maar die zoem --  Pas toen ik tv begon te maken,  toen ik begon te werken, werken en maken  en bouwen en creëren en samenwerken,  kreeg ik er voor het eerst mee te maken: die opwinding, die drang, die zoem.    </seg>
<seg id="66"> De zoem is meer dan schrijven.    </seg>
<seg id="67"> De zoem is actie en activiteit. De zoem is een drug.    </seg>
<seg id="68"> De zoem is muziek. De zoem is licht en lucht.    </seg>
<seg id="69"> De zoem is God die zo in mijn oor fluistert.    </seg>
<seg id="70"> Wanneer je zo'n zoem hebt,  kun je niet anders dan mikken op het hoogste.    </seg>
<seg id="71"> Dat is de zoem.    </seg>
<seg id="72"> Of misschien is het de workaholic.    </seg>
<seg id="73">   Misschien is het genialiteit.    </seg>
<seg id="74"> Of gewoon ego.    </seg>
<seg id="75"> Of faalangst.    </seg>
<seg id="76"> Ik weet het niet.    </seg>
<seg id="77"> Ik weet wel dat ik niet ben gemaakt om te falen  en dat ik gek ben op die zoem.    </seg>
<seg id="78"> Ik weet dat ik wil vertellen dat ik een titan ben  en ik weet dat ik daar niet aan wil twijfelen.    </seg>
<seg id="79"> Nu kom ik bij mijn punt:  hoe succesvoller ik word,  hoe meer tv-series, hoe meer afleveringen, hoe meer grenzen verlegd,  des te meer werk er nog wacht,  des te meer ballen in de lucht,  des te meer ogen op mij, des te meer er teruggekeken wordt,  des te hoger de verwachtingen zijn.    </seg>
<seg id="80"> Hoe meer ik aan mijn succes werk,  des te harder ik moet werken.    </seg>
<seg id="81"> Wat zei ik ook alweer over werk?    </seg>
<seg id="82"> Ik hou ervan, toch?    </seg>
<seg id="83"> De wereld die ik bouw, de marathon die ik loop  de troepen, het canvas, de hoge noot, de zoem,  de zoem, de zoem.    </seg>
<seg id="84"> Ik hou van die zoem, ik ben er gek op.    </seg>
<seg id="85"> Ik heb die zoem nodig, ik ben die zoem.    </seg>
<seg id="86"> Ben ik dan alleen maar die zoem?    </seg>
<seg id="87"> En toen stopte de zoem.    </seg>
<seg id="88"> Overwerkt, overbelast,  kapot, opgebrand.    </seg>
<seg id="89"> De zoem stopte.    </seg>
<seg id="90"> Mijn drie dochters zijn gewend aan het gegeven  dat hun moeder een werkende, alleenstaande titan is.    </seg>
<seg id="91"> Harper zegt altijd:  "Mijn moeder is er niet, sms de oppas maar."    </seg>
<seg id="92"> En Emerson zegt: "Zeg lieverd, ik wil naar ShondaLand."    </seg>
<seg id="93"> Kinderen van een titan.    </seg>
<seg id="94"> Het zijn baby-titans.    </seg>
<seg id="95"> Ze waren 12, 3 en 1 toen de zoem stopte.    </seg>
<seg id="96"> De motor zoemde niet meer.    </seg>
<seg id="97"> Het deed me niets meer. Hij wou niet meer starten.    </seg>
<seg id="98"> De zoem kwam niet terug.    </seg>
<seg id="99"> Mijn zoem was kapot.    </seg>
<seg id="100"> Ik deed nog steeds dezelfde dingen, hetzelfde titanenwerk:  15 uur per dag, ook in het weekend,  geen spijt, nooit overgeven, een titan slaapt nooit, geeft nooit op,  vastbijten, doorzetten, bla bla bla, noem maar op.    </seg>
<seg id="101"> Maar geen zoem.    </seg>
<seg id="102"> Het bleef stil in mij.    </seg>
<seg id="103"> Vier tv-programma's, 70 uur tv,  drie of vier series tegelijk in productie.    </seg>
<seg id="104"> Vier tv-programma's, 70 uur tv, drie of vier series tegelijk in productie.    </seg>
<seg id="105"> Ik was de perfecte titan.    </seg>
<seg id="106"> Ik was een titan waar je mee thuis kon komen.    </seg>
<seg id="107"> Het waren nog dezelfde kleuren, maar ik had er geen plezier meer in.    </seg>
<seg id="108"> En het was mijn leven.    </seg>
<seg id="109"> Ik deed niets anders.    </seg>
<seg id="110"> Ik was de zoem en de zoem was mij.    </seg>
<seg id="111"> Dus wat doe je  als het werk waar je van houdt naar stof begint te smaken?    </seg>
<seg id="112"> Er zijn vast mensen die denken:  "Zeur niet zo, stomme titan-schrijfster."    </seg>
<seg id="113">   Maar we weten allemaal  dat als je maakt, als je werkt, als je houdt van je werk,  als leraar, als bankier, als moeder, als schilder,  als Bill Gates,  of als je gewoon van een ander houdt en dat je die zoem geeft,  als je die zoem kent,  als je weet hoe hij voelt, als je bij de zoem geweest bent,  als hij dan stopt: wie ben je dan?    </seg>
<seg id="114"> Wat ben je dan?    </seg>
<seg id="115"> Wat ben ik?    </seg>
<seg id="116"> Ben ik nog een titan?    </seg>
<seg id="117"> Als de muziek in mijn hart stopt: overleef ik die stilte?    </seg>
<seg id="118"> Dan stelt mijn Texaanse peuterserveerster me een vraag.    </seg>
<seg id="119"> Ik wil net gaan, ben al laat, en ze zegt:  "Mama, zullen we spelen?"    </seg>
<seg id="120"> Ik zeg al bijna nee wanneer ik me twee dingen realiseer.    </seg>
<seg id="121"> Ten eerste hoor ik overal ja op te zeggen  en ten tweede noemde ze me geen 'lieverd'.    </seg>
<seg id="122"> Ze noemt niet iedereen 'lieverd' meer.    </seg>
<seg id="123"> Sinds wanneer?    </seg>
<seg id="124"> Het gaat aan me voorbij omdat ik rouw over mijn zoem  terwijl ze zo voor mijn ogen verandert.    </seg>
<seg id="125"> Dus ze zegt: "Mama, zullen we spelen?"    </seg>
<seg id="126"> Ik zeg: "Ja."    </seg>
<seg id="127"> Niets bijzonders.    </seg>
<seg id="128"> We spelen en haar zussen doen ook mee.    </seg>
<seg id="129"> Er wordt veel gelachen  en ik draag iets voor uit het boek 'Everybody Poops'.    </seg>
<seg id="130"> Niets bijzonders.    </seg>
<seg id="131">   En toch is er iets bijzonders,  want in mijn pijn en mijn paniek,  in die radeloze zoemloosheid,  kan ik alleen maar aandachtig zijn.    </seg>
<seg id="132"> Ik ben geconcentreerd.    </seg>
<seg id="133"> Roerloos.    </seg>
<seg id="134"> De wereld die ik bouw, de marathon die ik loop,  de troepen, het canvas, de hoge noot: het bestaat niet.    </seg>
<seg id="135"> Alleen plakkerige vingers,  natte zoenen, kinderstemmen en kleurpotloden  en dat liedje over loslaten,  wat dat meisje uit Frozen dan ook los moge laten.    </seg>
<seg id="136">   Een en al rust en eenvoud.    </seg>
<seg id="137"> De lucht is hier zo uitzonderlijk dat ik bijna niet kan ademen.    </seg>
<seg id="138"> Ik geloof haast niet dat ik adem.    </seg>
<seg id="139"> Spel is het tegenovergestelde van werk.    </seg>
<seg id="140"> Ik voel me gelukkig.    </seg>
<seg id="141"> Iets in mij ontspant zich.    </seg>
<seg id="142"> In mijn hersenen klapt een luikje open;  ik krijg een stoot energie.    </seg>
<seg id="143"> Het is niet onmiddellijk, maar het gebeurt.    </seg>
<seg id="144"> Ik voel het.    </seg>
<seg id="145"> Er zoemt weer iets.    </seg>
<seg id="146"> Nog niet sterk, het is nog heel dun,  ik moet heel goed luisteren, amper hoorbaar, maar het is er.    </seg>
<seg id="147"> Niet dé zoem, maar een zoem.    </seg>
<seg id="148"> Het voelt alsof ik nu een geheim toverwoord ken.    </seg>
<seg id="149"> Laat ik het niet groter maken dan het is.    </seg>
<seg id="150"> Het is gewoon liefde. Dat is alles.    </seg>
<seg id="151"> Geen magie. Geen geheim. Gewoon liefde.    </seg>
<seg id="152"> We waren het gewoon vergeten.    </seg>
<seg id="153"> De zoem, de werkzoem, de zoem van de titan,  het is maar surrogaat.    </seg>
<seg id="154"> Als ik jullie zou vragen wie ik ben,  als ik jullie zou vertellen wie ik ben  en ik zou dat doen aan de hand van tv-series  en uren tv en hoe ongelooflijk mondiaal mijn geest is,  dan ben ik vergeten wat de echte zoem is.    </seg>
<seg id="155"> De zoem is geen macht en hij is niet werk-specifiek.    </seg>
<seg id="156"> De zoem is geluk-specifiek.    </seg>
<seg id="157"> De echte zoem is liefde-specifiek.    </seg>
<seg id="158"> De zoem is de elektriciteit die komt van de opwinding van het leven.    </seg>
<seg id="159"> De echte zoem is vertrouwen en rust.    </seg>
<seg id="160"> De echte zoem maalt niet om andermans oordeel,  of van de ballen in de lucht, de verwachting, de druk.    </seg>
<seg id="161"> De echte zoem is enkelvoudig en origineel.    </seg>
<seg id="162"> De echte zoem is God die in mijn oor fluistert,  al fluisterde God misschien de verkeerde woorden,  want welke God vertelde me dat ik een titan was?    </seg>
<seg id="163"> Het is gewoon liefde.    </seg>
<seg id="164"> We zouden allemaal wat meer liefde kunnen gebruiken,  veel meer liefde.    </seg>
<seg id="165"> Iedere keer dat mijn kind vraagt om te spelen  zal ik ja zeggen.    </seg>
<seg id="166"> Ik maak daar een vaste regel van,  want daarmee sta ik mezelf toe  me te bevrijden van de schuld van de workaholic.    </seg>
<seg id="167"> Het is een regel, dus ik heb geen keus,  en ik heb geen keus  als ik de zoem wil voelen.    </seg>
<seg id="168"> Ik wilde dat het zo gemakkelijk was,  maar ik kan niet zo goed spelen.    </seg>
<seg id="169"> Ik vind het niet leuk.    </seg>
<seg id="170"> Ik vind het niet zo aantrekkelijk als dat ik werken vind.    </seg>
<seg id="171"> De waarheid is heel vernederend om onder ogen te zien.    </seg>
<seg id="172"> Ik speel niet graag.    </seg>
<seg id="173"> Ik werk altijd omdat ik dat leuk vind.    </seg>
<seg id="174"> Ik werk liever dan dat ik thuis ben.    </seg>
<seg id="175"> Het is heel moeilijk om dat onder ogen te zien,  want wie werkt er nu liever dan dat hij thuis is?    </seg>
<seg id="176"> Ik dus.    </seg>
<seg id="177"> Laten we eerlijk zijn, ik noem mezelf een titan.    </seg>
<seg id="178"> Daar moet ik naar laten kijken.    </seg>
<seg id="179">   En niet omdat ik te ontspannen ben.    </seg>
<seg id="180">   We rennen door de tuin, op en neer, op en neer.    </seg>
<seg id="181"> We hebben dansfeestjes van 30 seconden.    </seg>
<seg id="182"> We zingen liedjes, we spelen met ballen.    </seg>
<seg id="183"> Ik blaas bellen en zij prikken ze door.    </seg>
<seg id="184"> Ik voel me stijf en ongemakkelijk en ik raak er van in de war.    </seg>
<seg id="185"> Ik hunker altijd naar mijn telefoon.    </seg>
<seg id="186"> Maar het geeft niet.    </seg>
<seg id="187"> Mijn kleine mensjes doen voor hoe ik moet leven en ik voel die universele zoem.    </seg>
<seg id="188"> Ik speel en ik speel tot ik me begin af te vragen  waarom we daar zowiezo ooit mee zijn gestopt.    </seg>
<seg id="189"> Jullie kunnen het ook:  iedere keer ja zeggen als je kinderen vragen om te spelen.    </seg>
<seg id="190"> Of denk je dat ik een idioot ben in diamanten schoenen?    </seg>
<seg id="191"> Je hebt gelijk, maar dan nog kun je het doen.    </seg>
<seg id="192"> Je hebt tijd.    </seg>
<seg id="193"> Waarom? Je bent Rihanna niet en ook geen Muppet.    </seg>
<seg id="194"> Je kind vindt jou echt niet zo interessant.    </seg>
<seg id="195">   Het kost maar 15 minuten.    </seg>
<seg id="196"> Mijn kinderen van twee en vier  willen maar een minuut of 15 met me spelen,  dan willen ze alweer iets anders doen.    </seg>
<seg id="197"> Het zijn 15 opmerkelijke minuten, maar het zijn 15 minuten.    </seg>
<seg id="198"> Als ik geen lieveheersbeestje of snoep ben, verdwijn ik uit beeld na 15 minuten.    </seg>
<seg id="199">   En die van 13, als ik een 13-jarige 15 minuten met me kan laten praten,  ben ik Ouder van het Jaar.    </seg>
<seg id="200">   15 minuten is genoeg.    </seg>
<seg id="201"> Ik kan zelfs op mijn drukste dag echt wel 15 ongestoorde minuten missen.    </seg>
<seg id="202"> Ongestoord is het sleutelwoord.    </seg>
<seg id="203"> Geen telefoon, geen was, geen niks.    </seg>
<seg id="204"> Je hebt het druk, er moet eten op tafel komen.    </seg>
<seg id="205"> Je moet ze het bad in slepen, maar die 15 minuten kun je missen.    </seg>
<seg id="206"> Mijn kinderen zijn mijn geluksplek, ze zijn mijn wereld,  maar het hoeven niet je kinderen te zijn  die je zoem voeden,  de plek waar het leven die positieve balans heeft.    </seg>
<seg id="207"> Het gaat niet over spelen met je kinderen,  het gaat over geluk.    </seg>
<seg id="208"> Het gaat over spelen in zijn algemeenheid.    </seg>
<seg id="209"> Gun jezelf die 15 minuten.    </seg>
<seg id="210"> Vind uit wat voor jou werkt.    </seg>
<seg id="211"> Vind het uit en ga daar spelen.    </seg>
<seg id="212"> Ik ben er helemaal niet zo goed in. Het gaat net zo vaak mis als goed,  vrienden ontmoeten, boeken lezen, naar de hemel staren.    </seg>
<seg id="213"> 'Wil je spelen?' wordt steno voor mezelf iets gunnen  op een manier die ik had opgegeven toen ik mijn eerste tv-serie kreeg,  ongeveer toen ik titan-in-opleiding werd,  in de tijd dat ik om een bepaalde reden de strijd met mezelf aanging.    </seg>
<seg id="214"> Wat is er mis mee als ik mezelf 15 minuten de volle aandacht geef?    </seg>
<seg id="215"> Niets, zo blijkt.    </seg>
<seg id="216"> Niet werken maakte het mogelijk voor de zoem om terug te keren,  alsof de zoems motor pas kon bijtanken als ik er niet was.    </seg>
<seg id="217"> Werk werkt niet zonder spelen.    </seg>
<seg id="218"> Het duurt even, maar na een paar maanden gaan op een dag de sluisdeuren open  en er is een vloedgolf.    </seg>
<seg id="219"> En ik sta opeens in mijn kantoor  vol van een ongekende melodie voluit swingend in me en om me heen,  mijn hoofd wemelend van de ideeën.    </seg>
<seg id="220"> Ik kan zo de weg op zoemen en gaan en blijven gaan  en ik hou weer van mijn werk.    </seg>
<seg id="221"> Maar nu vind ik die zoem wel leuk, maar ik aanbid hem niet meer.    </seg>
<seg id="222"> Ik heb die zoem niet nodig.    </seg>
<seg id="223"> Ik ben die zoem niet. Die zoem is mij niet.    </seg>
<seg id="224"> Niet meer.    </seg>
<seg id="225"> Ik ben bellenblaas en plakkerige vingers en etentjes met vrienden.    </seg>
<seg id="226"> Ik ben díe zoem.    </seg>
<seg id="227"> De zoem van het leven.    </seg>
<seg id="228"> De zoem van de liefde.    </seg>
<seg id="229"> De zoem van het werk is nog wel een deel van me, maar niet alles meer,  en daar ben ik zo dankbaar voor.    </seg>
<seg id="230"> Een titan zijn zegt me niets,  want ik heb nog nooit een titan verstoppertje zien spelen.    </seg>
<seg id="231"> Ik heb ja gezegd tegen minder werk en meer spelen, en toch draait alles nog.    </seg>
<seg id="232"> Mijn geest is nog steeds mondiaal, mijn kampvuren branden nog steeds.    </seg>
<seg id="233"> Hoe meer ik speel, hoe gelukkiger ik ben, hoe gelukkiger mijn kinderen zijn.    </seg>
<seg id="234"> Hoe meer ik speel, hoe meer ik me een goede moeder voel.    </seg>
<seg id="235"> Hoe meer ik speel, hoe vrijer mijn geest wordt.    </seg>
<seg id="236"> Hoe meer ik speel, hoe beter ik werk.    </seg>
<seg id="237"> Hoe meer ik speel, hoe meer ik die zoem voel,  de wereld die ik bouw, de marathon die ik loop,  de troepen, het canvas, de hoge noot, de zoem, de zoem,  de andere zoem, de echte zoem,  de zoem van het leven.    </seg>
<seg id="238"> Hoe meer ik die zoem voel,  des te meer deze vreemde, trillende, ontpopte,  rare, gloednieuwe,  levende niet-titan aanvoelt als mezelf.    </seg>
<seg id="239"> Hoe meer ik die zoem voel, hoe beter ik weet wie ik ben.    </seg>
<seg id="240"> Ik ben schrijfster, ik verzin dingen, ik fantaseer.    </seg>
<seg id="241"> Die kant van het werk, dat is de droom.    </seg>
<seg id="242"> Dat is de droom van de baan.    </seg>
<seg id="243"> Want een droombaan hoort een beetje dromerig te zijn.    </seg>
<seg id="244"> Ik heb ja gezegd tegen minder werk en meer spelen.    </seg>
<seg id="245"> Titans hoeven niet te reageren.    </seg>
<seg id="246"> Zullen we spelen?    </seg>
<seg id="247"> Dankjewel.    </seg>
</doc>
<doc docid="2429" genre="lectures">
<url>http://www.ted.com/talks/jocelyne_bloch_the_brain_may_be_able_to_repair_itself_with_help</url> 
<description>TED Talk Subtitles and Transcript: Neurochirurge Jocelyne Bloch behandelde al veel patiënten met hersenbeschadigingen die ontstonden door beroertes en ongelukken en ze besefte dat het brein zichzelf niet kan herstellen. Maar nu heeft ze met haar collega's mogelijk de sleutel gevonden voor neuraal herstel: doublecortin-positieve cellen. Net als stamcellen kunnen deze cellen zich extreem goed aanpassen en als ze uit de hersenen worden geëxtraheerd, op kweek gezet en opnieuw worden geïmplanteerd in een beschadigd deel van datzelfde brein, kunnen ze helpen met het herstel. "Met een beetje hulp,"zegt Bloch, "kan het brein zichzelf herstellen."</description> 
<keywords>talks, Surgery, brain, health, medical research, medicine, mind, neuroscience, science</keywords> 
<talkid>2429</talkid> 
<title>Jocelyne Bloch: Hersenen kunnen zichzelf mogelijk herstellen - met hulp</title> 
<reviewer href="http://www.ted.com/profiles/794451">Christel Foncke</reviewer> 
<translator href="http://www.ted.com/profiles/3626552">Simone Punselie</translator> 
<seg id="1"> Ik ben neurochirurg.    </seg>
<seg id="2"> Net als veel van mijn collega's  heb ik elke dag met menselijke drama's te maken.    </seg>
<seg id="3"> Ik besef dat je leven in een seconde kan veranderen,  na een beroerte of een ongeluk.    </seg>
<seg id="4"> Voor neurochirurgen is het zeer frustrerend  dat de hersenen zich niet, zoals andere organen,  vanzelf kunnen herstellen.    </seg>
<seg id="5"> Een zware beschadiging van het centrale zenuwstelsel  veroorzaakt vaak een zware handicap.    </seg>
<seg id="6"> Daarom heb ik ervoor gekozen  om functioneel neurochirurg te worden.    </seg>
<seg id="7"> Wat doet een functioneel neurochirurg?    </seg>
<seg id="8"> Dat is een arts die neurologische functies verbetert  middels chirurgische strategieën.    </seg>
<seg id="9"> Je kent vast wel die beroemde  diepe hersenstimulatie,  waarbij een electrode diep in het brein wordt geplaatst  om een neuronencircuit aan te passen  ter verbetering van een neurologische functie.    </seg>
<seg id="10"> Dat is fantastische technologie  die het lot verbeterde van veel patiënten met Parkinson  met ernstige tremor, met zware pijn.    </seg>
<seg id="11"> Aanpassen is echter niet hetzelfde als herstellen.    </seg>
<seg id="12"> De functionele neurochirurg droomt ervan  om het brein te kunnen repareren.    </seg>
<seg id="13"> Ik denk  dat deze droom naderbij komt.    </seg>
<seg id="14"> Ik wil u laten zien  dat we hier dichtbij zijn,  dat het brein met wat hulp  zich kan herstellen.    </seg>
<seg id="15"> Het verhaal begint 15 jaar terug.    </seg>
<seg id="16"> Ik werkte toen  dag en nacht op de afdeling spoedeisende hulp.    </seg>
<seg id="17"> Ik zag vaak patiënten met hoofdtrauma's.    </seg>
<seg id="18"> Het brein van een patiënt met een zwaar hoofdtrauma  zwelt op en  de druk op de schedel neemt toe.    </seg>
<seg id="19"> Om zijn leven te kunnen redden,  moet je die druk verminderen.    </seg>
<seg id="20"> Daarvoor  moet je soms een deel van het gezwollen brein weghalen.    </seg>
<seg id="21"> In plaats van die stukjes weg te gooien,  besloten we ze samen met Jean-François Brunet,  collega en bioloog, te onderzoeken.    </seg>
<seg id="22"> Wat bedoel ik hiermee?    </seg>
<seg id="23"> We wilden cellen laten groeien uit deze stukjes.    </seg>
<seg id="24"> Dat is niet makkelijk.    </seg>
<seg id="25"> Cellen uit weefsel laten groeien,  is zoiets als baby's laten opgroeien  buiten hun gezin.    </seg>
<seg id="26"> Je hebt de juiste voeding nodig,  warmte, vochtigheid  en de juiste omgeving om ze te laten gedijen.    </seg>
<seg id="27"> Dat moesten we ook doen met deze cellen.    </seg>
<seg id="28"> Na veel pogingen,  is het Jean-François gelukt.    </seg>
<seg id="29"> Dit zag hij onder zijn microscoop.    </seg>
<seg id="30"> Dat was een grote verrassing voor ons.    </seg>
<seg id="31"> Waarom?    </seg>
<seg id="32"> Omdat het er precies zo uitziet als een stamcelcultuur,  met grote groene cellen omringd door kleine, onrijpe cellen.    </seg>
<seg id="33"> Je weet vast nog wel uit de biologieles  dat stamcellen onrijpe cellen zijn,  die kunnen veranderen in elk type cel van het lichaam.    </seg>
<seg id="34"> Het volwassen brein heeft stamcellen, maar zeer weinig  en ze zitten vestopt in diepe, kleine hoekjes  diep in het brein.    </seg>
<seg id="35"> dus het was verrassend om deze stamcelcultuur te krijgen  uit de buitenlaag van het gezwollen brein  in onze operatiekamer.    </seg>
<seg id="36"> Er was nog een intrigerende observatie:  gewone stamcellen zijn heel actief,  ze delen en delen heel erg snel  en ze zijn onsterfelijk.    </seg>
<seg id="37"> Maar deze cellen gedroegen zich anders.    </seg>
<seg id="38"> Ze delen langzaam,  en na een paar weken op kweek,  stierven ze zelfs.    </seg>
<seg id="39"> We hebben dus een vreemde nieuwe celpopulatie  die eruit ziet als stamcellen maar zich anders gedraagt.    </seg>
<seg id="40"> Het duurde een tijd voor we begrepen waar ze vandaan kwamen.    </seg>
<seg id="41"> Ze komen uit deze cellen:  die blauwe en rode cellen zijn doublecortin-positieve cellen.    </seg>
<seg id="42"> Je hebt ze allemaal in je brein.    </seg>
<seg id="43"> Ze beslaan 4 procent van je corticale hersencellen.    </seg>
<seg id="44"> Ze spelen een belangrijke rol in de ontwikkeling.    </seg>
<seg id="45"> Toen jullie nog foetussen waren,  hielpen ze het brein om zich in te vouwen.    </seg>
<seg id="46"> Maar, waarom blijven ze in je hoofd?    </seg>
<seg id="47"> Dat weten we niet.    </seg>
<seg id="48"> We denken dat ze het brein helpen te herstellen  omdat we ze in hogere concentraties vinden  bij hersenlaesies.    </seg>
<seg id="49"> Dit is echter niet zeker.    </seg>
<seg id="50"> Eén ding is zeker:  uit deze cellen  ontstaat onze stamcelcultuur.    </seg>
<seg id="51"> We stonden voor een potentieel nieuwe bron van cellen  die het brein kunnen herstellen.    </seg>
<seg id="52"> We moesten het bewijzen,  en daarom hebben we  een experimenteel paradigma opgezet.    </seg>
<seg id="53"> We wilden een biopsie nemen van hersenweefsel  dat niet in een spraakgebied ligt,  en die cellen op kweek zetten,  precies zoals Jean-François in zijn lab deed.    </seg>
<seg id="54"> We labelden ze daarna met kleur  zodat we ze konden volgen in het brein.    </seg>
<seg id="55"> Tot slot wilden we ze herimplanteren  in hetzelfde individu.    </seg>
<seg id="56"> We noemen dit  autogene of autotransplantatie.    </seg>
<seg id="57"> Onze eerste vraag was:  wat gebeurt er als we deze cellen in een normaal brein herimplanteren,  en wat als we de dat doen  in een beschadigd brein?    </seg>
<seg id="58"> Dankzij de hulp van professor Eric Rouiller  konden we met apen werken.    </seg>
<seg id="59"> Dus in het eerste scenario  herimplanteerden we de cellen in een normaal brein.    </seg>
<seg id="60"> We zagen dat ze na enkele weken geheel verdwenen waren,  alsof ze waren verwijderd.    </seg>
<seg id="61"> Ze gaan naar hun gebied  en als er geen plaats is  en ze niet nodig zijn, verdwijnen ze.    </seg>
<seg id="62"> In het tweede scenario  hebben we een laesie gemaakt  en daarna dezelfde cellen geherimplanteerd  en nu bleven de cellen ter plaatse  en ze werden volgroeide neuronen.    </seg>
<seg id="63"> Dit zagen we onder de microscoop,  dit zijn de cellen die we herimplanteerden,  en het bewijs:  deze kleine vlekjes zijn de cellen die we in vitro labelden,  toen ze op kweek stonden.    </seg>
<seg id="64"> Maar, we waren nog niet klaar.    </seg>
<seg id="65"> Kunnen deze cellen een aap helpen herstellen na een laesie?    </seg>
<seg id="66"> We trainden de apen in een manuele taak.    </seg>
<seg id="67"> Ze moesten korreltjes voedsel van een blad afhalen.    </seg>
<seg id="68"> Ze waren er erg goed in.    </seg>
<seg id="69"> Toen ze een bepaald niveau hadden bereikt,  maakten we een laesie in de motorische cortex waar de beweging van de hand zit.    </seg>
<seg id="70"> Dat verlamde de apen,  ze konden hun hand niet meer bewegen.    </seg>
<seg id="71"> Net als mensen,  herstelden ze vanzelf tot een bepaald niveau,  net als na een beroerte.    </seg>
<seg id="72"> Patienten die geheel verlamd zijn  proberen gedeeltelijk te herstellen, dankzij de plasticiteit van het brein,  en zo ging het ook bij de aap.    </seg>
<seg id="73"> Toen we zeker wisten dat de aap het niveau had bereikt  van spontaan herstel,  implanteerden we zijn eigen cellen.    </seg>
<seg id="74"> Links ziet u de aap die spontaan hersteld is.    </seg>
<seg id="75"> Hij zit op 40 à 50 procent van zijn vermogen  van voor de laesie.    </seg>
<seg id="76"> Hij is niet zo accuraat en snel.    </seg>
<seg id="77"> En kijk, toen we cellen herimplanteerden:  dezelfde aap twee maanden na herimplantatie!    </seg>
<seg id="78">   Voor ons waren het ook opwindende resultaten.    </seg>
<seg id="79"> Sindsdien begrijpen we veel meer van deze cellen.    </seg>
<seg id="80"> We weten dat we ze kunnen cryopreserveren  voor later gebruik.    </seg>
<seg id="81"> We kunnen ze gebruiken bij andere neurologische aandoeningen,  zoals de ziekte van Parkinson.    </seg>
<seg id="82"> Het is nog steeds onze droom ze in mensen te implanteren.    </seg>
<seg id="83"> Ik hoop dat ik jullie snel kan laten zien  dat het menselijke brein ons het gereedschap geeft zichzelf te herstellen.    </seg>
<seg id="84"> Dank je wel.    </seg>
<seg id="85">   Bruno Giussani: Jocelyne, dit is geweldig.    </seg>
<seg id="86"> Er zijn vast mensen in het publiek  misschien de meerderheid,  die denken: "Ik ken iemand die dit kan gebruiken."    </seg>
<seg id="87"> Ik in elk geval wel.    </seg>
<seg id="88"> De vraag is nu:  wat staat er in de weg  voordat we dit op mensen kunnen testen?    </seg>
<seg id="89"> Jocelyne Bloch: vooral regeltjes.   Voor deze prachtige resultaten moet je  twee kilo papier en formulieren invullen  om met dit soort testen te starten.    </seg>
<seg id="90"> BG: Begrijpelijk, want het brein is kwetsbaar, enz.    </seg>
<seg id="91"> JB: Ja, dat klopt, maar het kost veel tijd  en geduld en bijna een heel team om het uit te voeren.    </seg>
<seg id="92"> BG: Kijk eens vooruit:  je hebt onderzoek gedaan,  en geprobeerd toestemming te krijgen om testen op te starten.    </seg>
<seg id="93"> Als je dan in de toekomst kijkt:  hoeveel jaar dan tot iemand in het ziekenhuis komt  en deze therapie beschikbaar is?    </seg>
<seg id="94"> JB: Dat is moeilijk te zeggen.    </seg>
<seg id="95"> Eerst moet het onderzoek worden toegestaan.    </seg>
<seg id="96"> Zal de wet ons toestaan dat gauw te doen?    </seg>
<seg id="97"> Dan moet je dit onderzoek uitvoeren  met een kleine patiëntengroep.    </seg>
<seg id="98"> Het duurt lang om patiënten te selecteren,  de behandeling te doen  en het nut ervan te evalueren.    </seg>
<seg id="99"> Het onderzoek moet dan uitgebreid worden naar andere hospitalen en andere dokters.    </seg>
<seg id="100"> Eerst moet je het nut bewijzen,  voor je het aan iedereen kunt aanbieden.    </seg>
<seg id="101"> BG: En veilig, natuurlijk. JB: Uiteraard.    </seg>
<seg id="102"> BG: Jocelyne, bedankt voor je komst en dit met ons te delen.    </seg>
<seg id="103"> BG: Dank je.    </seg>
</doc>
<doc docid="2413" genre="lectures">
<url>http://www.ted.com/talks/yanis_varoufakis_capitalism_will_eat_democracy_unless_we_speak_up</url> 
<description>TED Talk Subtitles and Transcript: Heb je je ooit afgevraagd waarom politici niet meer zijn wat ze waren, waarom overheden niet in staat lijken echte problemen op te lossen? Econoom Yanis Varoufakis, voormalig Minister van Financiën van Griekenland, stelt dat dit komt omdat je als politicus niet per se machthebber bent -- omdat de werkelijke macht ligt bij degenen die de economie beheersen. Hij vindt dat de superrijken en bedrijven de politieke sfeer kannibaliseren en zo financiële crisis veroorzaken. Luister in deze talk naar zijn droom van een wereld waarin kapitaal en arbeid niet langer met elkaar in gevecht zijn. Een wereld die 'tegelijkertijd libertair, Marxistisch en Keynesiaans' is.</description> 
<keywords>talks, Europe, United States, activism, big problems, business, capitalism, democracy, economics, finance, global issues, government, investment, leadership, money, politics, society</keywords> 
<talkid>2413</talkid> 
<title>Yanis Varoufakis: Kapitalisme verslindt democratie -- tenzij wij onze mond open doen</title> 
<reviewer href="http://www.ted.com/profiles/3435792">Peter Van de Ven</reviewer> 
<translator href="http://www.ted.com/profiles/495912">Axel Saffran</translator> 
<seg id="1"> Democratie.    </seg>
<seg id="2"> In het Westen maken we de kolossale fout haar voor lief te nemen.    </seg>
<seg id="3"> We zien democratie  niet als de fragiele bloem die het in werkelijkheid is,  maar we zien haar als deel van ons maatschappelijk interieur.    </seg>
<seg id="4"> We beschouwen het meestal als een onaantastbaar gegeven.    </seg>
<seg id="5"> We geloven abusievelijk dat kapitalisme onvermijdelijk leidt tot democratie.    </seg>
<seg id="6"> Dat is niet zo.    </seg>
<seg id="7"> Lee Kuan Yew in Singapore en zijn grote imitatoren in Peking  hebben onomstotelijk aangetoond  dat het heel goed mogelijk is om een bloeiend kapitalisme  en spectaculaire groei  te combineren met politiek die vrij is van enige democratie.    </seg>
<seg id="8"> Sterker nog: democratie is op haar retour  in onze eigen contreien, hier in Europa.    </seg>
<seg id="9"> Eerder dit jaar, toen ik Griekenland vertegenwoordigde --  de nieuw gekozen Griekse regering --  in de Eurogroep, als Minister van Financiën,  werd mij onomwonden verteld dat ons nationale democratische proces --  onze verkiezingen --  niet in de weg mocht staan van het economische beleid  dat in Griekenland werd geïmplementeerd.    </seg>
<seg id="10"> Op dat moment had ik het gevoel  dat Lee Kuan Yew en de Chinese Communistische Partij  volledig in het gelijk werden gesteld,  evenals enkele recalcitrante vrienden die mij voortdurend vertelden  dat democratie verboden zou worden zodra ze iets zou dreigen te veranderen.    </seg>
<seg id="11"> Ik wil hier vanavond een lans breken  voor de economische noodzaak van authentieke democratie.    </seg>
<seg id="12"> Ik wil jullie vragen om samen met mij weer te gaan geloven  dat Lee Kuan Yew,  de Chinese Communistische Partij  en ook de Eurogroep  fout zitten in hun aanname dat democratie overboord kan;  dat we een authentieke, levendige democratie nodig hebben.    </seg>
<seg id="13"> Zonder democratie  zijn onze samenlevingen onplezieriger,  ziet onze toekomst er grauw uit  en zijn al onze geweldige nieuwe technologieën niet veel waard.    </seg>
<seg id="14"> Dat is zonde.    </seg>
<seg id="15"> Net als het volgende:  er is een interessante paradox die momenteel onze economieën bedreigt.    </seg>
<seg id="16"> Ik noem het de twin peaks paradox.    </seg>
<seg id="17"> Een piek daarvan kent iedereen:  dat is de berg schulden die zijn lange schaduw werpt  over de Verenigde Staten, Europa, de hele wereld.    </seg>
<seg id="18"> Die schuldenberg herkent iedereen.    </seg>
<seg id="19"> Weinig mensen ontwaren echter zijn tweelingbroertje.    </seg>
<seg id="20"> Een berg sluimerend kapitaal  van rijke spaarders en van bedrijven,  die te bang zijn dit te investeren  in de productieve activiteiten die de inkomens kunnen genereren  waarmee je de schuldenberg teniet kan doen  en die alle dingen produceren die de mensheid hard nodig heeft,  zoals groene energie.    </seg>
<seg id="21"> Ik geef je twee cijfers.    </seg>
<seg id="22"> Gedurende de afgelopen 3 maanden  hebben we in de VS, Groot Britannië en de Eurozone  gezamenlijk 3,1 biljoen euro geïnvesteerd  in alle welvaart brengende goederen --  dingen als fabrieken, machines, kantoorgebouwen, scholen,  wegen, spoorlijnen, machines, enzovoort.    </seg>
<seg id="23"> 3,1 biljoen euro lijkt veel geld  tot je het vergelijkt met de 4,7 biljoen euro  die in diezelfde landen lag te sluimeren in onze financiële instellingen,  waar het gedurende die periode geen enkele functie had  behalve hete lucht pompen in de aandelenbeurzen en de huizenmarkt.    </seg>
<seg id="24"> Je hebt dus een berg schulden en een berg sluimerend geld,  twee pieken die verzuimen elkaar op te heffen  door de normale werking van de markten.    </seg>
<seg id="25"> Dit resulteert in stagnerende lonen,  ruim een kwart van de 25- tot 54-jarigen in Amerika, Japan en Europa  zit zonder werk.    </seg>
<seg id="26"> Als gevolg is er een geringe totale vraag,  wat in een vicieuze cirkel het pessimisme voedt van investeerders,  die uit angst voor een geringe vraag deze voeden door niet te investeren --  net als de vader van Oedipus,  die bang geworden door de voorspelling van het orakel  dat zijn zoon hem later zal vermoorden,  ongewild de voorwaarden schept  waardoor zijn zoon Oedipus hem later inderdaad vermoordt.    </seg>
<seg id="27"> Dit is mijn probleem met kapitalisme.    </seg>
<seg id="28"> Het is zo zonde  dat al dit sluimerende geld  niet benut wordt om levens te verbeteren,  menselijk talent te ontwikkelen  en alle technologie te financieren,  groene technologieën,  die absoluut noodzakelijk zijn om onze planeet te redden.    </seg>
<seg id="29"> Heb ik gelijk als ik denk dat democratie de oplossing is?    </seg>
<seg id="30"> Dat geloof ik,  maar voordat we verder gaan:  wat bedoelen we met democratie?    </seg>
<seg id="31"> Aristoteles definieerde democratie als een structuur  waarin de vrije en arme mensen -- die de meerderheid uitmaken --  bepalen wie er regeert.    </seg>
<seg id="32"> Nu sloot de Atheense democratie te veel mensen buiten.    </seg>
<seg id="33"> Vrouwen, migranten en uiteraard de slaven.    </seg>
<seg id="34"> Maar het zou fout zijn  om het belang te negeren van de oude Atheense democratie,  op basis van wie zij uitsloot.    </seg>
<seg id="35"> Wat relevanter was en is aan de oude Atheense democratie,  is de inclusie van de werkende armen.    </seg>
<seg id="36"> Zij wonnen niet alleen het recht op vrije meningsuiting,  maar belangrijker, en cruciaal:  zij wonnen het recht op politieke meningen die serieus werden genomen  in de besluitvorming inzake staatskwesties.    </seg>
<seg id="37"> Nu duurde de Atheense democratie natuurlijk niet lang.    </seg>
<seg id="38"> Als een fel brandende kaars doofde zij spoedig uit.    </seg>
<seg id="39"> Onze liberale democratieën vandaag de dag  hebben hun wortels dan ook niet in het oude Athene.    </seg>
<seg id="40"> Zij wortelen in de Magna Carta,  in de Roemrijke Omwenteling van 1688  en ook in de Amerikaanse grondwet.    </seg>
<seg id="41"> Waar de Atheense democratie gericht was op de vrije burger  en het emanciperen van de werkende armen,  steunen onze liberale democratieën op de traditie van de Magna Carta,  dat immers een handvest was voor heersers.    </seg>
<seg id="42"> Liberale democratie stak dan ook pas de kop op  toen het mogelijk was de politieke sfeer volledig te scheiden van de economische,  opdat het democratische proces geheel beperkt werd tot de politieke sfeer  en de economische sfeer --  de zakenwereld, zo je wil --  een democratie-vrije zone werd.    </seg>
<seg id="43"> Toen in onze huidige democratieën  deze scheiding begon van de economische en de politieke sfeer,  ontketende dit een onvermijdelijke, epische strijd tussen deze twee,  waarin de economische sfeer de politieke sfeer koloniseerde  en diens macht deels overnam.    </seg>
<seg id="44"> Heb je je ooit afgevraagd waarom politici niet meer zijn wat ze ooit waren?    </seg>
<seg id="45"> Dat is niet omdat hun dna gedegenereerd is.    </seg>
<seg id="46">   Dat is omdat men tegenwoordig kan regeren zonder de macht te hebben:  de macht is verplaatst van de politieke naar de economische sfeer,  die er los van staat.    </seg>
<seg id="47"> Ik had het over mijn probleem met het kapitalisme.    </seg>
<seg id="48"> Dat kun je zo zien:  het is als een populatie roofdieren  die zo succesvol zijn in het decimeren van de prooi die hun voedsel is,  dat ze uiteindelijk verhongeren.    </seg>
<seg id="49"> Op vergelijkbare wijze heeft de economische sfeer  de politieke sfeer gekoloniseerd en gekannibaliseerd,  zozeer dat ze zichzelf ondermijnt  en economische crisis veroorzaakt.    </seg>
<seg id="50"> De macht van bedrijven neemt toe,  politieke goederen dalen in waarde,  ongelijkheid neemt toe,  totale vraag neemt af  en CEO's van bedrijven durven het geld van hun bedrijven niet te investeren.    </seg>
<seg id="51"> Hoe meer dus het kapitalisme de demos uit democratie weet te halen,  des te hoger de twee pieken  en des te groter de verspilling van menselijke hulpbronnen  en menselijke welvaart.    </seg>
<seg id="52"> Het is duidelijk: als dit klopt,  moeten we de politieke en economische sferen herenigen  maar dan wel met een demos aan de macht,  zoals in het oude Athene, maar dan zonder de slaven  en de buitensluiting van vrouwen en migranten.    </seg>
<seg id="53"> Dit is geen origineel idee.    </seg>
<seg id="54"> De Marxisten hadden dit idee 100 jaar geleden  en dat verliep niet zo geweldig.    </seg>
<seg id="55"> De les die wij kunnen trekken uit het Sovjet-debacle,  is dat enkel door een wonder de armen geëmancipeerd kunnen worden  zoals in het oude Athene,  zonder nieuwe vormen van wreedheid en verspilling te scheppen.    </seg>
<seg id="56"> Maar er is een oplossing:  elimineer de werkende armen.    </seg>
<seg id="57"> Het kapitalisme doet het  door arbeiders te vervangen door automaten, androids en robots.    </seg>
<seg id="58"> Het probleem is  dat zolang de economische en politieke sferen gescheiden zijn,  automatisering ervoor zorgt dat de twee pieken groeien,  de verspilling toeneemt,  en de sociale conflicten verergert,  inclusief -- spoedig, denk ik --  in landen als China.    </seg>
<seg id="59"> We moeten dus herconfigureren.    </seg>
<seg id="60"> We moeten de economische en politieke sferen weer bijeen brengen,  maar dan wel door de herenigde sfeer te democratiseren,  anders hebben we straks een hyper-autocratische surveillancestaat  die de film De Matrix een documentaire doet lijken.    </seg>
<seg id="61">   De vraag is dus niet of het kapitalisme  de technologische innovaties die het voortbrengt, zal overleven.    </seg>
<seg id="62"> Interessanter is de vraag wat er volgt op kapitalisme:  een Matrix-achtige dystopie,  óf iets dat lijkt op een Star Trek-samenleving,  waarin machines mensen dienen  en de mensen hun energie stoppen in het verkennen van het universum  en zich verliezen in lange debatten over de zin van het leven,  in een soort oud-Atheense high tech-agora.    </seg>
<seg id="63"> Ik denk dat we optimistisch mogen zijn.    </seg>
<seg id="64"> Maar wat is ervoor nodig,  hoe zou dat eruit zien,  om zo'n Star Trek-achtige utopie te hebben in plaats van de Matrix-dystopie?    </seg>
<seg id="65"> Praktisch gezien --  laat ik even een paar voorbeelden geven.    </seg>
<seg id="66"> Op het niveau van de onderneming --  stel je een kapitaalmarkt voor  waarin je door te werken kapitaal verdient  en waar je kapitaal je volgt van de ene baan naar de volgende,  van bedrijf tot bedrijf,  en het bedrijf --  hetgeen waarbij je op dat moment werkt --  is volledig eigendom van hen die daar op dat moment werken.    </seg>
<seg id="67"> Alle inkomens vloeien dan voort uit kapitaal, uit winst,  en het hele concept van loondienst is dan achterhaald.    </seg>
<seg id="68"> Geen scheiding meer tussen wie het bedrijf bezit maar er niet werkt,  en zij die er werken maar het bedrijf niet bezitten.    </seg>
<seg id="69"> Geen getouwtrek meer tussen kapitaal en arbeid;  geen grote kloof tussen investeren en sparen;  en géén twee torenhoge pieken.    </seg>
<seg id="70"> Op het niveau van de mondiale politieke economie --  stel je even voor  dat onze nationale munten een vrij zwevende wisselkoers hebben  met een universele, mondiale, digitale munt  die wordt uitgegeven door het Internationale Monetaire Fonds,  de G-20,  ten behoeve van de gehele mensheid.    </seg>
<seg id="71"> Stel je verder voor  dat alle internationale handel plaatsvindt in deze munt --  laten we haar 'de cosmos' noemen --  in eenheden van cosmos.    </seg>
<seg id="72"> Verder stort elke regering in een gezamenlijk fonds  een aantal eenheden cosmos ter hoogte van hun handelstekort  of juist hun nationale handelsoverschot.    </seg>
<seg id="73"> Stel je voor dat dit fonds wordt benut om te investeren in groene technologieën,  met name in delen van de wereld waar men weinig te investeren heeft.    </seg>
<seg id="74"> Dit is geen nieuw idee.    </seg>
<seg id="75"> Het is feitelijk wat John Maynard Keynes  in 1944 voorstelde op de Bretton Woods-conferentie.    </seg>
<seg id="76"> Destijds was het probleem  dat ze de technologie niet hadden om het te implementeren.    </seg>
<seg id="77"> Nu hebben we die wel, vooral in de context  van een herenigde politiek-economische sfeer.    </seg>
<seg id="78"> De wereld die ik je beschrijf,  is tegelijkertijd libertair,  want ze benadrukt de macht van het individu,  Marxistisch, want ze verwijst de scheiding van kapitaal en arbeid  naar de geschiedkundige prullenmand,  en tevens Keynesiaans ...    </seg>
<seg id="79"> ... mondiaal Keynesiaans.    </seg>
<seg id="80"> Maar bovenal is het een wereld  waarin we ons een authentieke democratie zullen kunnen voorstellen.    </seg>
<seg id="81"> Komt zo'n wereld eraan?    </seg>
<seg id="82"> Of dalen we af in een Matrix-achtige dystopie?    </seg>
<seg id="83"> Het antwoord ligt in de politieke keuze die wij gezamenlijk gaan maken.    </seg>
<seg id="84"> Het is onze keuze,  en die kunnen we maar beter democratisch maken.    </seg>
<seg id="85"> Dank je wel.    </seg>
<seg id="86">   Bruno Giussani: Yanis ...    </seg>
<seg id="87"> Je beschreef jezelf in je bio als een libertaire Marxist.    </seg>
<seg id="88"> Welke relevantie hebben de analyses van Marx tegenwoordig?    </seg>
<seg id="89"> Yanis Varoufakis: Als wat ik zojuist zei enige relevantie had,  dan is Marx relevant.    </seg>
<seg id="90"> De hele gedachte achter hereniging van het politieke en het economische is:  als we het niet doen,  zal technologische innovatie de totale vraag zozeer doen afnemen --  wat Larry Summers noemt: 'seculaire stagnatie'.    </seg>
<seg id="91"> Een crisis die over de wereld migreert,  zoals nu het geval is,  zal niet alleen onze democratieën destabiliseren,  maar zelfs de opkomende landen, die niet zo happig zijn op liberale democratie.    </seg>
<seg id="92"> Dus als deze analyse hout snijdt, is Marx zeker relevant.    </seg>
<seg id="93"> Maar Hayek ook,  daarom ben ik een liberaal Marxist.    </seg>
<seg id="94"> En Keynes ook ...    </seg>
<seg id="95"> ... daarom ben ik totaal in de war.    </seg>
<seg id="96">   BG: Juist ... en wij mogelijk nu ook.    </seg>
<seg id="97">     YV: Als je niet verward bent, denk je niet na, oké?    </seg>
<seg id="98"> BG: Dat klinkt precies als een oude Griekse filosoof --  YV: Dat was Einstein, trouwens --  BG: Gedurende je talk noemde je Singapore en China,  en gisteravond tijdens het sprekersdiner  had je een heel sterke mening over hoe het Westen naar China kijkt.    </seg>
<seg id="99"> Wil je die eens herhalen?    </seg>
<seg id="100"> YV: Nou, er heerst veel hypocrisie.    </seg>
<seg id="101"> In onze liberale democratieën hebben we iets dat op democratie lijkt.    </seg>
<seg id="102"> We hebben de democratie volledig begrensd tot de politieke sfeer,  terwijl we de sfeer waarin alle bedrijvigheid plaatsvindt,  de economische sfeer,  volledig democratie-loos houden.    </seg>
<seg id="103"> In zekere zin --  als ik even mag provoceren --  lijkt China tegenwoordig meer op Groot Brittannië in de 19e eeuw.    </seg>
<seg id="104"> Bedenk immers ...    </seg>
<seg id="105"> dat we liberalisme meestal met democratie associëren,  klopt historisch gezien niet.    </seg>
<seg id="106"> Liberalisme -- dat is als John Stuart Mill.    </seg>
<seg id="107"> Die was bijzonder sceptisch over het democratische proces.    </seg>
<seg id="108"> Wat je nu in China ziet, is een proces dat erg lijkt  op wat we hadden in Engeland gedurende de Industriële Revolutie,  met name de transitie van de eerste naar de tweede.    </seg>
<seg id="109"> En om China te verwijten  dat het doet wat het Westen deed in de 19e eeuw,  riekt naar hypocrisie.    </seg>
<seg id="110"> BG: Veel mensen zullen hier benieuwd zijn naar je ervaringen  als Minister van Financiën van Griekenland, eerder dit jaar.    </seg>
<seg id="111"> YV: Ik wist dat dit ging komen.    </seg>
<seg id="112"> BG: Hoe kijk je zes maanden later terug op de eerste helft van het jaar?    </seg>
<seg id="113"> YV: Buitengewoon spannend, vanuit een persoonlijk perspectief,  en zeer teleurstellend,  want we hadden de gelegenheid tot een herstart van de Eurozone.    </seg>
<seg id="114"> Niet alleen Griekenland, de Eurozone.    </seg>
<seg id="115"> Om afstand te nemen van de zelfgenoegzaamheid  en de voortdurende ontkenning  dat er een enorme breuklijn zat, en zit,  in de architectuur van de Eurozone,  die een groot gevaar vormt voor het hele proces van de Europese Unie.    </seg>
<seg id="116"> We hadden een kans op basis van het Griekse programma --  dat overigens het eerste programma was  waarin deze ontkenning zich manifesteerde --  om dit te verhelpen.    </seg>
<seg id="117"> Helaas koos de gevestigde macht van de Eurogroep ervoor  om deze ontkenning te laten voortbestaan.    </seg>
<seg id="118"> Maar je weet hoe het gaat.    </seg>
<seg id="119"> Dit is de ervaring van de Sovjet Unie.    </seg>
<seg id="120"> Als je tracht om een economisch systeem in leven te houden,  dat qua architectuur niet kan overleven,  door politieke wil en door autoritarisme,  verleng je misschien de levensduur ervan,  maar de verandering die komt  zal dan abrupt en catastrofaal zijn.    </seg>
<seg id="121"> BG: Wat voor soort verandering voorzie je?    </seg>
<seg id="122"> YV: Het staat buiten kijf  dat als we de architectuur van de Eurozone niet veranderen,  de Eurozone geen toekomst heeft.    </seg>
<seg id="123"> BG: Maakte je wel eens fouten als Minister van Financiën?    </seg>
<seg id="124"> YV: Elke dag.    </seg>
<seg id="125"> BG: Bijvoorbeeld? YV: Iedereen die terugblikt --    Nee, maar serieus.    </seg>
<seg id="126"> Elke Minister van Financiën, of van eender wat trouwens,  die je na zes maanden in dat ambt,  vooral in zo'n stressvolle situatie,  vertelt dat hij geen fouten maakte, is een gevaarlijk iemand.    </seg>
<seg id="127"> Natuurlijk maakte ik fouten.    </seg>
<seg id="128"> De grootste fout was om de aanvraag te tekenen  voor de verlenging van een leenovereenkomst,  eind februari.    </seg>
<seg id="129"> Ik vooronderstelde dat de creditoren oprecht geïnteresseerd waren  in het vinden van een gemeenschappelijke basis.    </seg>
<seg id="130"> Dat waren ze niet.    </seg>
<seg id="131"> Zij wilden onze overheid vermorzelen,  enkel omdat ze niet bereid waren  iets te doen aan de breuklijnen in de architectuur van de Eurozone  en omdat ze niet wilden toegeven dat ze al vijf jaar  een catastrofaal programma uitvoerden in Griekenland.    </seg>
<seg id="132"> We verloren eenderde van ons nominale BBP.    </seg>
<seg id="133"> Dat is erger dan de Grote Depressie.    </seg>
<seg id="134"> En niemand van de troika van geldschieters  die dit beleid opgedrongen heeft,  heeft nog toegegeven dat dit een kolossale fout was.    </seg>
<seg id="135"> BG: Ondanks dat alles,  en ondanks de agressie van de discussie,  lijk je nog steeds erg pro-Europees.    </seg>
<seg id="136"> YV: Absoluut.    </seg>
<seg id="137"> Kijk, mijn kritiek op de EU en de Eurozone  komt van iemand die Europa in zijn bloed heeft zitten.    </seg>
<seg id="138"> Mijn grootste angst is dat de Eurozone niet zal overleven.    </seg>
<seg id="139"> Want als het misgaat,  zullen de centrifugale krachten die dan vrijkomen, demonisch zijn,  en ze zullen de Europese Unie vernietigen.    </seg>
<seg id="140"> Dat zal niet alleen voor Europa catastrofaal zijn,  maar voor de hele mondiale economie.    </seg>
<seg id="141"> Wij zijn waarschijnlijk 's werelds grootste economie.    </seg>
<seg id="142"> Als we toestaan dat we afglijden  naar een postmoderne versie van de dertiger jaren,  en daar lijkt het op,  dan zal dat schadelijk zijn  voor de toekomst van zowel Europeanen als non-Europeanen.    </seg>
<seg id="143"> BG: Wij hopen vurig dat je het op dat punt mis hebt.    </seg>
<seg id="144"> Yanis, dank je wel voor je komst.    </seg>
<seg id="145"> YV: Dank je wel.    </seg>
</doc>
<doc docid="2403" genre="lectures">
<url>http://www.ted.com/talks/sebastian_wernicke_how_to_use_data_to_make_a_hit_tv_show</url> 
<description>TED Talk Subtitles and Transcript: Leidt het verzamelen van meer data tot het nemen van betere beslissingen? Concurrerende, data-bewuste bedrijven zoals Amazon, Google en Netflix hebben geleerd dat alleen data-analyse niet altijd tot optimale resultaten leidt. In deze talk legt data-wetenschapper Sebastian Wernicke uit wat er fout gaat als we beslissingen nemen die louter op data gebaseerd zijn -- en stelt een slimmere manier voor om ermee om te gaan.</description> 
<keywords>talks, TEDx, algorithm, brain, data, decision-making, intelligence, media, technology</keywords> 
<talkid>2403</talkid> 
<title>Sebastian Wernicke: Hoe gebruik je data om een succesvolle TV show te maken</title> 
<reviewer href="http://www.ted.com/profiles/3435792">Peter Van de Ven</reviewer> 
<translator href="http://www.ted.com/profiles/721422">Paul Vrancken</translator> 
<seg id="1"> Van Roy Price hebben de meesten van jullie waarschijnlijk nog nooit gehoord,  hoewel hij verantwoordelijk kan zijn geweest  voor 22 middelmatige minuten van je leven, op 19 april 2013.    </seg>
<seg id="2"> Hij kan ook verantwoordelijk zijn geweest voor 22 amusante minuten,  maar niet voor velen van jullie.    </seg>
<seg id="3"> Dat had alles te maken met een beslissing  die Roy zo'n drie jaar geleden moest maken.    </seg>
<seg id="4"> Roy Price is senior manager bij de Amazon Studios,  het televisieproductiebedrijf van Amazon.    </seg>
<seg id="5"> Hij is 47 jaar, slank, heeft stekelhaar  en omschrijft zichzelf op Twitter als "film, tv, technologie, taco's".    </seg>
<seg id="6"> Roy Price heeft een hele verantwoordelijke baan,  want hij moet ervoor zorgen de goede shows te kiezen,  de originele producties die Amazon gaat uitbrengen. Dat is natuurlijk een zeer concurrerend terrein.    </seg>
<seg id="7"> Er zijn al zoveel televisie-shows  dat Roy niet zomaar een show kan kiezen.    </seg>
<seg id="8"> Hij moet shows vinden die echt heel goed zijn.    </seg>
<seg id="9"> Met andere woorden, hij moet shows vinden  die aan de goede kant van deze curve zitten.    </seg>
<seg id="10"> Deze curve toont de waarderingsverdeling  van zo'n 2500 tv-shows op de IMDb-website  en de waardering loopt van 1 tot 10.    </seg>
<seg id="11"> De hoogte hier toont hoeveel shows die waardering krijgen.    </seg>
<seg id="12"> Als je show dus een waardering krijgt van 9 punten of meer, dat is een topper.    </seg>
<seg id="13"> Dan hoort je show tot de top 2 procent.    </seg>
<seg id="14"> Dat zijn shows als 'Breaking Bad', 'Game of Thrones' en 'The Wire',  dus al die shows die verslavend zijn,  shows waarvan je hersenen aan het einde van het seizoen zeggen:  "Waar kan ik nog meer afleveringen zien?"    </seg>
<seg id="15"> Zo'n soort show.    </seg>
<seg id="16"> Links, voor de duidelijkheid, hier aan dit einde,  heb je een show getiteld 'Toddlers and Tiaras' --    -- dan weet je direct  wat er aan dat eind van de curve gebeurt.    </seg>
<seg id="17"> Roy Price maakt zich geen zorgen om links op de curve te komen,  omdat je volgens mij heel intelligent moet zijn  om onder 'Toddlers and Tiaras' te scoren.    </seg>
<seg id="18"> Waar hij zich dus zorgen om maakt, is deze bult in het midden,  de bult van gemiddelde tv,  de shows die niet echt goed of heel slecht zijn.    </seg>
<seg id="19"> Je raakt er niet echt opgewonden van.    </seg>
<seg id="20"> Hij moet er dus voor zorgen dat hij aan de rechterkant komt.    </seg>
<seg id="21"> De druk is dus hoog  en het is natuurlijk ook de eerste keer  dat Amazon iets dergelijks doet.    </seg>
<seg id="22"> Roy Price wil dus geen risico lopen.    </seg>
<seg id="23"> Hij wil succes creëren.    </seg>
<seg id="24"> Hij wil gegarandeerd succes  en wat hij dus doet, is een wedstrijd houden.    </seg>
<seg id="25"> Hij neemt een aantal ideeën voor tv-shows  en door evaluatie  kiezen ze acht kandidaten voor tv-shows.    </seg>
<seg id="26"> Dan maakt hij de eerste aflevering van elk van deze shows  en zet ze gratis online, zodat iedereen ze kan zien.    </seg>
<seg id="27"> Als Amazon dingen voor niks weggeeft,  dan wil je het hebben ook, toch?    </seg>
<seg id="28"> Dus zien miljoenen kijkers die afleveringen.    </seg>
<seg id="29"> Maar wat ze niet beseffen is dat, terwijl ze zitten te kijken,  zij zelf ook bekeken worden.    </seg>
<seg id="30"> Ze worden bekeken door Roy Price en zijn team,  die alles opslaan.    </seg>
<seg id="31"> Ze slaan op wanneer iemand op 'afspelen' of op 'pauze' drukt,  welke stukken ze overslaan, welke worden herhaald.    </seg>
<seg id="32"> Ze verzamelen miljoenen gegevens,  omdat ze die data willen hebben  om te kunnen beslissen welke show ze moeten maken.    </seg>
<seg id="33"> Dus verzamelen ze die data  en als die data zijn geanalyseerd rolt daar een antwoord uit,  en dat antwoord is:  "Amazon moet een serie maken over vier Republikeinse senatoren".    </seg>
<seg id="34"> En dat deden ze.    </seg>
<seg id="35"> Weet iemand de naam van de show?    </seg>
<seg id="36"> Ja, 'Alpha House',  maar het lijkt erop dat niet veel mensen zich die show herinneren,  hij pakte dan ook niet erg goed uit.    </seg>
<seg id="37"> Eigenlijk is het maar een doorsnee show,  letterlijk, omdat het gemiddelde van deze curve hier 7,4 is  en 'Alpha House' kwam op 7,5,  dus net boven het gemiddelde,  zeker niet waar Roy Price en zijn team op mikten.    </seg>
<seg id="38"> In de tussentijd echter, ongeveer tegelijkertijd,  bij een ander bedrijf,  slaagde een andere manager erin een topproductie te maken met data-analyse  en zijn naam is Ted.    </seg>
<seg id="39"> Ted Sarandos is bij Netflix hoofd 'eigen productie'  en net als Roy is hij op een constante missie  die geweldige tv-show te vinden;  hij gebruikt daarbij ook data,  alleen doet hij het een beetje anders.    </seg>
<seg id="40"> In plaats van een competitie te houden keken hij -- en zijn team natuurlijk --  naar alle data die ze al hadden over Netflix-kijkers,  dus de waarderingscijfers die ze geven,  waar ze meestal naar kijken, wat ze leuk vinden, enz.    </seg>
<seg id="41"> Vervolgens gebruikten ze die data  om elk detail over het publiek te ontdekken:  welke shows ze leuk vinden,  welke producers, welke acteurs.    </seg>
<seg id="42"> Zodra ze al die details bij elkaar hadden,  namen ze een sprong in het diepe  en besloten niet te kiezen voor een programma over vier senatoren  maar voor een dramaserie over één senator.    </seg>
<seg id="43"> Kennen jullie die serie?    </seg>
<seg id="44">   Ja, 'House of Cards', en Netflix had een voltreffer met die show,  in ieder geval voor de eerste twee seizoenen.    </seg>
<seg id="45">    'House of Cards' scoort 9.1 op deze curve,  precies waar ze wilden zitten.    </seg>
<seg id="46"> De vraag is nu natuurlijk: wat gebeurde hier?    </seg>
<seg id="47"> Je hebt twee concurrerende data-bewuste bedrijven.    </seg>
<seg id="48"> Ze koppelen al deze miljoenen gegevens  en dan pakt dat heel goed uit voor de een,  maar niet voor de ander.    </seg>
<seg id="49"> Waarom eigenlijk?    </seg>
<seg id="50"> Het lijkt zo vanzelfsprekend dat dit altijd zou moeten werken.    </seg>
<seg id="51"> Ik bedoel, als je miljoenen gegevens verzamelt  voor een beslissing die je gaat nemen,  dan zou je toch een goede beslissing moeten kunnen nemen.    </seg>
<seg id="52"> Je kunt steunen op 200 jaar statistiek.    </seg>
<seg id="53"> Je versterkt het nog met hele krachtige computers.    </seg>
<seg id="54"> Dan mag je toch in ieder geval wel goede televisie verwachten, niet?    </seg>
<seg id="55"> Mocht data-analyse zo niet werken  dan wordt het een beetje griezelig,  want we leven in een tijd waarin we steeds meer op data afgaan  om serieuze beslissingen te nemen die televisie ver te boven gaan.    </seg>
<seg id="56"> Kent iemand hier het bedrijf Multi-Health Systems?    </seg>
<seg id="57"> Niemand. OK, gelukkig maar.    </seg>
<seg id="58"> Multi-Health Systems is een software-bedrijf  en ik hoop dat niemand hier in deze zaal  ooit in contact komt met die software,  want anders betekent het dat je in de gevangenis zit.    </seg>
<seg id="59">   Als iemand in de VS in de gevangenis zit en voorwaardelijk vrij wil komen,  dan is het hoogstwaarschijnlijk dat data-analysesoftware van dat bedrijf  gebruikt wordt om te bepalen of die aanvraag wordt gehonoreerd.    </seg>
<seg id="60"> Het is dus hetzelfde principe als bij Amazon en Netflix,  maar in plaats van te beslissen of een tv-show het goed zal doen,  beslis je nu of een persoon het goed of slecht gaat doen.    </seg>
<seg id="61"> Middelmatige tv, 22 minuten lang, kan heel slecht zijn,  maar meer tijd in de gevangenis zelfs slechter, gok ik.    </seg>
<seg id="62"> Jammer genoeg zijn er zelfs bewijzen dat deze data-analyse,  ondanks de beschikbaarheid van veel data, niet altijd de optimale resultaten geeft.    </seg>
<seg id="63"> Dat komt niet omdat een bedrijf als Multi-Health Systems  niet met data om kan gaan.    </seg>
<seg id="64"> Zelfs de slimste data-analisten kunnen fout zitten.    </seg>
<seg id="65"> Ja, zelfs Google zit soms fout.    </seg>
<seg id="66"> In 2009 berichtte Google dat ze met data-analyse  griep-epidemieën konden voorspellen, het vervelende soort griep,  door data-analyse los te laten op wat mensen op Google opzochten.    </seg>
<seg id="67"> Het pakte wonderwel goed uit en het werd een hit in het nieuws,  tot en met het toppunt van wetenschappelijk succes:  een publicatie in het tijdschrift Nature.    </seg>
<seg id="68"> Eerst werkte het goed, jaar na jaar na jaar,  tot het een bepaald jaar niet werkte.    </seg>
<seg id="69"> Niemand kon precies zeggen waarom.    </seg>
<seg id="70"> Het werkte dat jaar gewoon niet  en dat haalde weer het nieuws natuurlijk,  inclusief het terugtrekken  van een publicatie in het tijdschrift Nature.    </seg>
<seg id="71"> Dus zelfs de grootste data-verzamelaars, Amazon en Google,  hebben het soms mis.    </seg>
<seg id="72"> Ondanks al die mislukkingen  neemt het gebruik van data snel toe bij beslissingen in het echte leven:  op de werkvloer,  bij wetshandhaving,  de geneeskunde.    </seg>
<seg id="73"> We kunnen er dus maar beter voor zorgen dat die data ook helpen.    </seg>
<seg id="74"> Zelf heb ik veel gesteggel gezien bij het gebruiken van data,  omdat ik werk in de computer-genetica,  wat ook een terrein is waar veel slimme mensen  ongelooflijke hoeveelheden data gebruiken om serieuze beslissingen te nemen,  zoals over een kankertherapie of het ontwikkelen van een medicijn.    </seg>
<seg id="75"> Door de jaren heb ik een patroon zien ontstaan,  of een soort regel als je wilt, over wat het verschil maakt  tussen succesvolle beslissingen op basis van data  en niet-succesvolle beslissingen.    </seg>
<seg id="76"> Ik vind dit een patroon dat ik wil delen en het gaat als volgt.    </seg>
<seg id="77"> Als je een complex probleem wilt oplossen,  doe je in wezen twee dingen.    </seg>
<seg id="78"> Eerst deel je het probleem op in kleine stukjes,  zodat je die onderdelen grondig kunt analyseren,  en dan zet je natuurlijk de tweede stap:  je doet al die stukjes weer bij elkaar  en je komt tot een conclusie.    </seg>
<seg id="79"> Soms moet je het nog een keer doen,  maar steeds draait het om twee dingen:  uit elkaar halen en terug zetten.    </seg>
<seg id="80"> Het cruciale is  dat voor data en data-analyse  alleen het eerste deel werkt.    </seg>
<seg id="81"> Data en data-analyse, hoe indrukwekkend ook,  helpen je alleen een probleem te ontrafelen en details te begrijpen.    </seg>
<seg id="82"> Het is niet geschikt om die stukjes weer bij elkaar te brengen  en dan tot een conclusie te komen.    </seg>
<seg id="83"> Een ander hulpmiddel kan dat wel, en we hebben het allemaal:  het brein.    </seg>
<seg id="84"> Waar het brein echt goed in is,  is stukjes weer bij elkaar brengen,  zelfs als je onvolledige informatie hebt,  en tot een goede conclusie komen,  zeker als het het brein van een expert is.    </seg>
<seg id="85"> Daarom geloof ik dat Netflix zo'n succes had,  omdat ze de data en het brein gebruikten waar ze in het proces thuishoren.    </seg>
<seg id="86"> Ze gebruiken data om eerst veel details van hun publiek te begrijpen,  details die ze anders nooit zo grondig hadden kunnen begrijpen.    </seg>
<seg id="87"> Maar de beslissing om al deze losse stukjes  weer bijeen te brengen en een show als House of Cards te maken,  dat stond nergens in de data.    </seg>
<seg id="88"> Ted Sarandos en zijn team namen de beslissing om die serie goed te keuren,  waarmee ze trouwens ook een groot persoonlijk risico namen.    </seg>
<seg id="89"> Bij Amazon deden ze het echter omgekeerd, dus fout.    </seg>
<seg id="90"> Ze gebruikten steeds data om hun beslissing te sturen,  eerst toen ze hun wedstrijd van tv-ideeën hielden,  en later toen ze besloten 'Alpha House' te maken.    </seg>
<seg id="91"> Dat was voor hen een hele veilige beslissing,  omdat ze altijd konden wijzen naar de data en zeggen:  "Dit zeggen de data ons."    </seg>
<seg id="92"> Maar het leidde niet tot de uitzonderlijke resultaten die ze hadden gehoopt.    </seg>
<seg id="93"> Data zijn dus een enorm nuttig middel om betere beslissingen te nemen,  maar ik denk dat dingen fout gaan  zodra data die beslissingen beginnen te sturen.    </seg>
<seg id="94"> Hoe sterk ze ook zijn, data zijn slechts een hulpmiddel  en met dat in je achterhoofd vind ik dit ding hier heel nuttig.    </seg>
<seg id="95"> Velen van jullie zullen .....    </seg>
<seg id="96">   Voordat er data waren,  was dit het hulpmiddel om beslissingen te nemen.    </seg>
<seg id="97">   Velen van jullie kennen het.    </seg>
<seg id="98"> Dit speeltje hier heet de Magic 8 Ball,  heel verbazingwekkend,  omdat als je een besluit moet nemen, een ja of nee vraag,  je alleen de bal maar hoeft te schudden en dan krijg je het antwoord  -- "Hoogstwaarschijnlijk" -- hier in dit venster, hier en nu.    </seg>
<seg id="99"> Ik laat hem straks rondgaan ter demonstratie.    </seg>
<seg id="100">   Wat ik natuurlijk wil zeggen is dat ik besluiten heb genomen in mijn leven  waarbij ik achteraf toch naar de bal had moeten luisteren.    </seg>
<seg id="101"> Maar als je de data tot je beschikking hebt,  wil je zo'n bal door iets veel geavanceerders vervangen,  zoals data-analyse, om tot een besluit te komen.    </seg>
<seg id="102"> Maar fundamenteel verandert er niets.    </seg>
<seg id="103"> De bal kan slimmer en slimmer en slimmer worden,  maar ik denk dat wij nog steeds de beslissingen moeten nemen  als we iets buitengewoons willen bereiken  aan de rechterkant van de curve.    </seg>
<seg id="104"> Ik vind dat eigenlijk een hele bemoedigende boodschap,  dat het zelfs onder het oog van grote hoeveelheden data  loont om besluiten te nemen,  om expert te zijn bij wat je doet  en om risico's te nemen.    </seg>
<seg id="105"> Want uiteindelijk zijn het niet de data  maar de risico's die je doen belanden aan de rechterzijde van de curve.    </seg>
<seg id="106"> Dank je wel.    </seg>
</doc>
</srcset>
</mteval>
